---
TOCTitle: 961509
Title: Poradnik zabezpieczeń firmy Microsoft 961509
ms:assetid: 961509
ms:contentKeyID: 61232267
ms:mtpsurl: 'https://technet.microsoft.com/pl-PL/library/961509(v=Security.10)'
---

Security Advisory

Poradnik zabezpieczeń firmy Microsoft 961509
============================================

Badanie dowodzi wykonalności ataków kolizyjnych na algorytm MD5
---------------------------------------------------------------

Opublikowano: 30 grudnia 2008

Firma Microsoft została poinformowana o badaniu przedstawionym podczas konferencji dotyczącej bezpieczeństwa, które dowodzi skuteczności ataków na cyfrowe certyfikaty X.509 podpisane za pomocą funkcji skrótu MD5. Ta metoda ataku umożliwia osobie atakującej wygenerowanie dodatkowych certyfikatów cyfrowych z inną zawartością, które będą miały taki sam podpis cyfrowy, jak oryginalny certyfikat. Już wcześniej było wiadomo, że algorytm MD5 zawiera lukę, ale do tej pory nie przedstawiono skutecznej formy ataku.

Ujawnione ostatnio informacje nie zwiększają znacząco zagrożenia dla klientów, ponieważ badacze nie przedstawili kryptograficznych podstaw ataku, a bez ich znajomości nie można go powtórzyć. Aktualnie firmie Microsoft nie są znane żadne przypadki aktywnych ataków wykorzystujących ten problem. Firma aktywnie współpracuje z urzędami certyfikacji, by przekazać im wiedzę o najnowszym badaniu i zachęcić do przejścia na nowszy algorytm podpisywania SHA-1.

Mimo że problem ten nie stanowi luki w produkcie firmy Microsoft, firma aktywnie monitoruje sytuację i podjęła współpracę z Urzędami Certyfikacji, których dotyczy problem, by informować i wspomagać klientów w miarę potrzeb.

Czynniki ograniczające zagrożenie:

-   Firmie Microsoft nie są znane przypadki konkretnych ataków na algorytm MD5, tak więc uprzednio wydane certyfikaty podpisane z wykorzystaniem algorytmu MD5 nie są zagrożone atakiem i nie muszą być wycofane. Problem dotyczy wyłącznie certyfikatów podpisywanych za pomocą algorytmu MD5 już po opublikowaniu metody ataku.
-   Większość głównych publicznych Urzędów Certyfikacji nie korzysta już z algorytmu MD5 do podpisywania certyfikatów, lecz dokonało ich aktualizacji do bardziej bezpiecznego algorytmu SHA-1. W celu uzyskania pomocy klienci powinni skontaktować się z odnośnym Urzędem Certyfikacji.
-   Podczas odwiedzin na stronach internetowych korzystających z certyfikatów o rozszerzonej weryfikacji (Extended Validation - EV) pasek adresowy najnowszych przeglądarek internetowych przybiera kolor zielony. Certyfikaty takie są zawsze podpisane z wykorzystaniem algorytmu SHA-1 i nie podlegają problemom opisanym w opublikowanym niedawno badaniu.

### Informacje ogólne

Przegląd
--------

<span></span>
**Cel poradnika:** Pomoc klientom w oszacowaniu wpływu ogłoszonych wyników badania na bieżące wdrożenia certyfikatów.

**Status poradnika:** Potwierdzono występowanie problemu. Nie planuje się przygotowania aktualizacji zabezpieczeń.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

| Materiały pomocnicze                                | Identyfikacja                                    |
|-----------------------------------------------------|--------------------------------------------------|
| **Artykuł w bazie wiedzy Microsoft Knowledge Base** | [961509](http://support.microsoft.com/kb/961509) |

Niniejszy poradnik dotyczy następującego oprogramowania.

|                                   |
|-----------------------------------|
| Programy, których dotyczy problem |
| Brak.                             |

Często zadawane pytania
-----------------------

<span></span>
**Jaki zakres obejmuje poradnik?**
Zadaniem tego poradnika jest pomoc klientom w oszacowaniu ryzyka wynikającego z niektórych zastosowań certyfikatów cyfrowych X.509 i przekonanie administratorów oraz urzędów certyfikacji do rezygnacji z MD5 jako algorytmu służącego do podpisywania certyfikatów cyfrowych.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**
Nie. Od pewnego czasu są już dostępne technologie korzystające z innych mechanizmów podpisywania niż MD5. Korzystanie z MD5 jako funkcji skrótu do podpisywania nie jest zalecane i nie jest już traktowane jako najlepsza praktyka. Niemniej firma Microsoft oceni możliwość wzmocnienia technologii pozwalających na wykrywanie fałszywych certyfikatów. Mimo że opisywany problem nie jest luką w żadnym produkcie firmy Microsoft, poradnik ten został opublikowany w celu wyjaśnienia faktycznego ryzyka zagrażającego klientom.

**Gdzie leży przyczyna tego zagrożenia?**
Główną przyczyną problemu jest znana niedoskonałość algorytmu MD5, przez którą jest on narażony na ataki kolizyjne. Takie ataki mogą pozwolić osobie atakującej na wygenerowanie dodatkowych certyfikatów, posiadających taki sam podpis cyfrowy jak certyfikat oryginalny. Problemy te są doskonale znane, w związku z czym wykorzystanie algorytmu MD5 w konkretnych zastosowaniach wymagających odporności na tego typu ataki od dłuższego czasu nie jest zalecane. Jednakże takie ataki jeszcze do niedawna uważano za trudne do zrealizowania. Tymczasem opublikowane niedawno badanie dowiodło, że ataki kolizyjne są wykonalne. Stosowany w firmie Microsoft cykl projektowania zabezpieczeń wymaga, by algorytm MD5 nie był już domyślnie wykorzystywany w oprogramowaniu firmy Microsoft.

**Jakie mogą być skutki wykorzystania tej funkcji przez osobę atakującą?**
Osoba atakująca może spowodować, że sfałszowana witryna sieci Web będzie sprawiać wrażenie wiarygodnej, podpisanej witryny internetowej, albo wysłać fałszywie podpisaną wiadomość e-mail. Jednakże techniki pozwalające na wykonanie tego typu ataków oraz leżąca u ich podstaw, ułatwiająca je kryptografia nie zostały ujawnione przez badaczy. W chwili obecnej przeprowadzenie tych ataków jest bardzo mało prawdopodobne.

Zalecane czynności
------------------

<span></span>
-   **Zapoznanie się z artykułem w bazie wiedzy Microsoft Knowledge Base związanym z niniejszym poradnikiem**

    Klienci, którzy chcieliby uzyskać więcej informacji dotyczących tematu omawianego w tym poradniku powinni zapoznać się z [artykułem bazy wiedzy Microsoft Knowledge Base 961509](http://support.microsoft.com/kb/961509).

-   **Regularne aktualizowanie systemu Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

-   **Nie należy podpisywać certyfikatów cyfrowych, używając w tym celu algorytmu MD5**

    Urzędy Certyfikacji nie powinny podpisywać nowogenerowanych certyfikatów z wykorzystaniem algorytmu MD5, ponieważ znana jest jego podatność na ataki kolizyjne. Dostępnych jest kilkanaście alternatywnych, bardziej bezpiecznych technologii, takich jak SHA-1, SHA-256, SHA-384 czy SHA-512.

    **Skutki działania:** Starsze rozwiązania sprzętowe mogą wymagać aktualizacji, która pozwoli na obsługę wspomnianych, nowszych technologii.

### Other Information

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) i wypełnienie formularza.
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/?ln=pl).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   30 grudnia 2008 r.: Data publikacji poradnika

*Built at 2014-04-18T01:50:00Z-07:00*
