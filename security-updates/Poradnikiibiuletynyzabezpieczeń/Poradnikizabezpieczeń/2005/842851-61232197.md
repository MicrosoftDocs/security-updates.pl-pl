---
TOCTitle: 842851
Title: Poradnik zabezpieczeń firmy Microsoft 842851
ms:assetid: 842851
ms:contentKeyID: 61232197
ms:mtpsurl: 'https://technet.microsoft.com/pl-PL/library/842851(v=Security.10)'
---

Security Advisory

Poradnik zabezpieczeń firmy Microsoft 842851
============================================

Objaśnienie funkcji pułapki SMTP (tar pit) dostępnej w serwerze Exchange Server 2003 w systemie Windows Server 2003 Service Pack 1
----------------------------------------------------------------------------------------------------------------------------------

Opublikowano: 10 maja 2005 | Zaktualizowano: 16 maja 2005

Celem niniejszego poradnika jest poinformowanie klientów o funkcji tar pit, która dołączona jest do dodatku Windows Server 2003 Service Pack 1. Funkcja ta uprzednio dostępna była jako aktualizacja do pobrania z witryny Microsoft Product Support Services.

Firma Microsoft nie wymaga ani nie zaleca, by funkcję tę wdrożyli wszyscy klienci. Jest to jedna z opcjonalnych metod ograniczenia skuteczności niektórych ataków wykorzystujących standardowe funkcje protokołu SMTP. Funkcja tar pit domyślnie jest wyłączona.

### Informacje ogólne

Przegląd
--------

<span></span>
**Cel publikacji poradnika:** Wyjaśnienie przeznaczenia funkcji tar pit.

**Status poradnika:** Dostępny jest zarówno artykuł w Bazie Wiedzy jak i funkcja tar pit.

**Zalecenia:** Zaleca się zapoznanie z proponowanymi czynnościami i wykonanie ich w razie potrzeby.

| Odnośniki                  | Identyfikator                                    |
|----------------------------|--------------------------------------------------|
| **Artykuł w Bazie Wiedzy** | [842851](http://support.microsoft.com/kb/842851) |

Niniejszy poradnik dotyczy następującego oprogramowania:

|                                                           |
|-----------------------------------------------------------|
| Oprogramowanie                                            |
| Microsoft Windows Server 2003                             |
| Microsoft Windows Server 2003 z dodatkiem Service Pack 1  |
| Microsoft Exchange Server 2003                            |
| Microsoft Exchange Server 2003 z dodatkiem Service Pack 1 |

Często zadawane pytania
-----------------------

<span></span>
**Jaki jest zakres poradnika?**
Niniejszy poradnik objaśnia, jaki jest właściwy sposób używania funkcji i jakie są jej ograniczenia. Z funkcji tej nie muszą korzystać wszyscy klienci i nie dla wszystkich jest ona zalecana. Celem tej funkcji nie jest naprawa usterki w zabezpieczeniach; jest to funkcja uzupełniająca, która może okazać się przydatna dla niektórych klientów.

**Do czego służy funkcja?**
Zastawianie pułapek SMTP tar pit ma na celu sztuczne wydłużenie czasu odpowiedzi serwera w razie wystąpienia pewnych cech komunikacji SMTP. Zazwyczaj dotyczy to spamu i innych niechcianych wiadomości, przede wszystkim jeśli w ataku tego rodzaju przesyłana jest duża ilość informacji. Celem funkcji tar pit jest spowolnienie komunikacji związanej z niechcianym ruchem sieciowym. Funkcja tar pit występuje nie tylko w Microsoft Windows 2003, ale i w innych serwerach SMTP. Istnieje wiele różnych sposobów zastawiania pułapek tego typu. W systemie Windows 2003 funkcja ta umożliwia administratorowi wprowadzenie konfiguracji powodującej opóźnienie przed zwróceniem określonych kodów błędów SMTP.

**W przypadku jakich zagrożeń dotyczących SMTP funkcja tar pit może być przydatna?**
Funkcja tar pit w Windows 2003 może posłużyć do spowolnienia przekazywania spamu rozsyłanego na dużą liczbę nieważnych adresów e-mail; dzięki temu serwer nie będzie musiał bez potrzeby przetwarzać dużej ilości spamu. Istnieją również inne rodzaje ataków, w których generowanie dużej liczby błędów ma na celu uzyskanie informacji z serwera SMTP. I tak, istnieje metoda zbierania adresów e-mail, w której rozsyłane są wiadomości na dużą liczbę przypuszczalnych adresów utworzonych na podstawie słownika lub listy. Następnie określane jest, które z adresów istnieją w rzeczywistości na podstawie wygenerowanych błędów lub informacji o niedostarczeniu wiadomości. Pułapka tar pit nie blokuje możliwości przeprowadzenia takiego ataku, ale ogranicza tempo przetwarzania związanych z nim informacji, zmniejszając jego skuteczność.

**Czy wszystkie serwery SMTP są podatne na ataki tego typu?**
Tak. Problem ten jest związany bezpośrednio z ograniczeniami protokołu SMTP. Ograniczenia te nie są związane z konkretnymi serwerami pocztowymi czy systemami komunikacyjnymi, np. Microsoft Exchange Server, lecz dotyczą wszystkich produktów w branży. Firma Microsoft i jej partnerzy pracują nad udoskonaleniem protokołu SMTP wraz z odpowiednimi instytucjami normalizacyjnymi.

**Dlaczego nie można całkowicie zablokować takich ataków?**
Ataki te wykorzystują zwyczajne, potrzebne funkcje protokołu SMTP. Niemożliwe jest zablokowanie ataków bez zablokowania ważnych funkcji SMTP. Spowolnienie podejrzanej wymiany danych powoduje zmniejszenie wydajności i opłacalności rozsyłania spamu i ataków służących zebraniu adresów e-mail.

**Czy jest to usterka w zabezpieczeniach, którą należy naprawić instalując odpowiednie aktualizacje?**
Nie. Funkcja tar pit to opcjonalne ustawienie konfiguracji, które może być przydatne dla niektórych klientów. Nie jest to funkcja odpowiednia dla wszystkich klientów. Dodatkowe informacje na jej temat i instrukcje dotyczące jej konfiguracji znaleźć można w [artykule nr 842851 w Bazie Wiedzy Microsoft](http://support.microsoft.com/kb/842851).

**Jakich wersji systemu Exchange Server dotyczy niniejszy poradnik?**
Niniejszy poradnik odnosi się do funkcji dostępnych w systemie Microsoft Exchange Server 2003 i Exchange Server 2003 Service Pack 1.

Zalecane czynności
------------------

<span></span>
**Zalecamy zapoznać się z artykułem w Bazie Wiedzy Microsoft opisującym funkcję tar pit**

Klienci, którzy chcą uzyskać dodatkowe informacje znajdą opis funkcji tar pit w [artykule nr 842851 w Bazie Wiedzy Microsoft](http://support.microsoft.com/kb/842851).

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   10 maja 2005 r.: Publikacja poradnika

*Built at 2014-04-18T01:50:00Z-07:00*
