---
TOCTitle: 899588
Title: Poradnik zabezpieczeń firmy Microsoft 899588
ms:assetid: 899588
ms:contentKeyID: 61232201
ms:mtpsurl: 'https://technet.microsoft.com/pl-PL/library/899588(v=Security.10)'
---

Security Advisory

Poradnik zabezpieczeń firmy Microsoft 899588
============================================

Usterka usługi Plug and Play może umożliwiać zdalne wykonanie kodu i poszerzenie uprawnień
------------------------------------------------------------------------------------------

Opublikowano: 11 sierpnia 2005 | Zaktualizowano: 15 sierpnia 2005

Firma Microsoft w aktywny sposób dokonuje analizy zagrożenia ze strony obecnie krążącego po Internecie niebezpiecznego robaka o nazwie „Worm:Win32/Zotob.A” i jego odmian oraz udziela wskazówek odnośnie zabezpieczenia przed nim. Robak ten przeprowadza ataki, wykorzystując usterkę usługi Plug and Play, opisaną w Biuletynie zabezpieczeń firmy Microsoft [MS05-039](http://technet.microsoft.com/security/bulletin/ms05-039) z dnia 9 sierpnia 2005 r.
Nasze wstępne badania wykazały, że robak atakuje w sposób zdalny komputery z systemem Windows 2000. Więcej informacji na temat tego robaka, sposób ustalenia, czy system został nim zainfekowany oraz instrukcje naprawy zainfekowanego systemu można znaleźć w witrynie www [Zotob – wydarzenie związane z bezpieczeństwem](http://www.microsoft.com/poland/security/virus/zotob.mspx) oraz w Encyklopedii wirusów firmy Microsoft: [Worm:Win32/Zotob.A (j.ang.)](http://www.microsoft.com/security/encyclopedia/details.aspx?name=worm:win32/zotob.a), [Worm:Win32/Zotob.B (j.ang.)](http://www.microsoft.com/security/encyclopedia/details.aspx?name=worm:win32/zotob.b).

Inne wersje systemu Windows, w tym Windows XP z dodatkiem Service Pack 2 i Windows Server 2003, nie są podatne na zagrożenie ze strony robaka „Worm:Win32/Zotob.A” i jego odmian, o ile wcześniej nie zostały zmodyfikowane przez inne niebezpieczne oprogramowanie. Klienci mogą zabezpieczyć się przed atakami usiłującymi wykorzystać opisywaną usterkę, niezwłocznie instalując aktualizacje zabezpieczeń udostępnione w ramach Biuletynu zabezpieczeń firmy Microsoft [MS05-039](http://technet.microsoft.com/security/bulletin/ms05-039).

Prowadzone przez nas obecnie badania opisywanego zagrożenia pomogą w ustaleniu najlepszego sposobu zabezpieczenia klientów przed nim. Ściśle współpracujemy z naszymi partnerami będącymi dostawcami oprogramowania antywirusowego oraz pomagamy organom ścigania w prowadzonym śledztwie.

Firma Microsoft posiada informacje, że w Internecie opublikowano kilka wersji szczegółowego kodu wykorzystania usterki opisanej w biuletynie zabezpieczeń firmy Microsoft [MS05-039: Usterka usługi Plug and Play umożliwia zdalne wykonanie kodu i poszerzenie uprawnień (899588).](http://technet.microsoft.com/security/bulletin/ms05-039) Łącza do witryn www zawierających dodatkowe informacje na temat opisywanego robaka internetowego znajdują się w sekcji „Przegląd".

Badania kodu wykorzystania usterki potwierdziły fakt, że zagrożenie nie dotyczy klientów, którzy zainstalowali na swoich komputerach aktualizacje objęte biuletynem [MS05-039](http://technet.microsoft.com/security/bulletin/ms05-039). Firma Microsoft w dalszym ciągu zaleca klientom zastosowanie aktualizacji do produktów podlegających usterce poprzez włączenie funkcji Aktualizacje automatyczne w systemie Windows.

Microsoft ubolewa nad faktem, że niektórzy badacze systemów zabezpieczeń naruszyli powszechnie przyjętą w branży zasadę niepublikowania danych usterki do czasu wydania aktualizacji, publikując kod jej wykorzystania i w ten sposób potencjalnie wyrządzając szkodę użytkownikom komputerów. W dalszym ciągu apelujemy do badaczy systemów zabezpieczeń o ujawnianie informacji o usterkach w sposób odpowiedzialny i dający klientom czas na zastosowanie aktualizacji, by nie pomagać przestępcom w próbach wykorzystania usterek oprogramowania.

Czynniki ograniczające zagrożenie:

-   Na skutki usterki jest szczególnie narażony system Windows 2000. Problem nie dotyczy systemu Windows 2000 z zainstalowaną aktualizacją zabezpieczeń objętą biuletynem [MS05-039](http://technet.microsoft.com/security/bulletin/ms05-039). Komputery z systemem Windows 2000 nie są narażone na ataki przeprowadzane zdalnie przez anonimowych użytkowników, jeśli administrator zablokuje połączenia anonimowe, zmieniając domyślne ustawienie klucza rejestru [RestrictAnonymous](http://support.microsoft.com/kb/246261/pl) na wartość 2. Jednakże, ze względu na duże ryzyko braku zgodności aplikacji, nie zaleca się klientom zmiany tego ustawienia w środowiskach produkcyjnych bez jego uprzedniego dokładnego w nich przetestowania. Dodatkowe informacje na ten temat można znaleźć w witrynie [pomocy i obsługi technicznej firmy Microsoft](http://support.microsoft.com/search/default.aspx?qu=restrictanonymous).
-   Chociaż systemy Windows XP z dodatkiem Service Pack 2 i Windows Server 2003 nie są obecnie atakowane przez kod wykorzystania usterki, należy pamiętać, że mogą ją w nich wykorzystać osoby dysponujące prawidłowymi poświadczeniami logowania i mające możliwość lokalnego zalogowania się w systemie. W systemach Windows XP z dodatkiem Service Pack 2 i Windows Server 2003 usterka nie może zostać wykorzystana zdalnie przez anonimowych użytkowników lub użytkowników posiadających standardowe konta. Wynika to ze wzmocnionych zabezpieczeń składnika podlegającego usterce. Nawet jeśli administrator odblokuje połączenia anonimowe, zmieniając domyślne ustawienie klucza rejestru [RestrictAnonymous (j.ang.)](http://www.microsoft.com/technet/prodtechnol/windowsserver2003/library/depkit/bfba3c82-b2c2-49e2-a5eb-92a3cd620afc.mspx), systemy Windows XP z dodatkiem Service Pack 2 i Windows Server 2003 nie są podatne na ataki przeprowadzane zdalnie przez anonimowych użytkowników lub użytkowników posiadających standardowe konta. Składnik podlegający usterce jest jednak dostępny zdalnie dla użytkowników posiadających uprawnienia administracyjne.
-   Chociaż system Windows XP z dodatkiem Service Pack 1 nie jest obecnie atakowany przez kod wykorzystania usterki, należy pamiętać, że mogą usiłować ją w nim wykorzystać osoby dysponujące prawidłowymi poświadczeniami logowania i mające możliwość lokalnego zalogowania się w systemie. Nie jest możliwe wykorzystanie usterki w sposób zdalny lub przez użytkowników anonimowych. Jednakże, składnik podlegający usterce jest dostępny zdalnie dla użytkowników posiadających standardowe konta użytkownika w systemie Windows XP z dodatkiem Service Pack 1. Istniejący kod wykorzystania usterki nie zapewnia uwierzytelniania niezbędnego do jej wykorzystania w tym systemie operacyjnym. Nawet jeśli administrator odblokuje połączenia anonimowe, zmieniając domyślne ustawienie klucza rejestru [RestrictAnonymous (j.ang.)](http://www.microsoft.com/technet/prodtechnol/windowsserver2003/library/depkit/bfba3c82-b2c2-49e2-a5eb-92a3cd620afc.mspx), system Windows XP z dodatkiem Service Pack 1 nie jest podatny na ataki przeprowadzane zdalnie przez anonimowych użytkowników.
-   Problem nie dotyczy systemów Windows 98, Windows 98 SE i Windows Millennium Edition.

### Informacje ogólne

Przegląd
--------

<span></span>
**Cel poradnika:** Powiadomienie klientów o aktywnych atakach i dostępności aktualizacji zabezpieczeń wspomagającej ochronę przed opisywanym potencjalnym zagrożeniem.

**Status poradnika:** Poradnik opublikowany. Ponieważ opisywany problem jest objęty biuletynem zabezpieczeń [MS05-039](http://technet.microsoft.com/security/bulletin/ms05-039), nie jest wymagana żadna dodatkowa aktualizacja.

**Zalecenie:** W celu zapewnienia ochrony przed opisywanym zagrożeniem klienci powinni zainstalować aktualizację zabezpieczeń objętą biuletynem [MS05-039](http://technet.microsoft.com/security/bulletin/ms05-039).

 
<table style="border:1px solid black;">
<tr class="thead">
<th>
Materiały pomocnicze
</th>
<th>
Identyfikacja
</th>
</tr>
<tr>
<th colspan="2">
Łącza do stron z informacjami o usterce
</th>
</tr>
<tr>
<td style="border:1px solid black;">
Nr ref. CVE
</td>
<td style="border:1px solid black;">
[CAN-2005-1983 (j.ang.)](http://www.cve.mitre.org/cgi-bin/cvename.cgi?name=can-2005-1983)
</td>
</tr>
<tr class="alternateRow">
<td style="border:1px solid black;">
Biuletyn zabezpieczeń
</td>
<td style="border:1px solid black;">
[MS05-039](http://technet.microsoft.com/security/bulletin/ms05-039)
</td>
</tr>
<tr>
<th colspan="2">
Informacje o robaku i sposobie wykorzystania usterki
</th>
</tr>
<tr>
<td style="border:1px solid black;">
Zotob – wydarzenie związane z bezpieczeństwem
</td>
<td style="border:1px solid black;">
[Witryna www](http://www.microsoft.com/poland/security/virus/zotob.mspx)
</td>
</tr>
<tr class="alternateRow">
<td style="border:1px solid black;">
Encyklopedia wirusów firmy Microsoft
</td>
<td style="border:1px solid black;">
[Worm:Win32/Zotob.A (j.ang.)](http://www.microsoft.com/security/encyclopedia/details.aspx?name=worm:win32/zotob.a), [Worm:Win32/Zotob.B (j.ang.)](http://www.microsoft.com/security/encyclopedia/details.aspx?name=worm:win32/zotob.b)
</td>
</tr>
<tr>
<td style="border:1px solid black;">
Symantec
</td>
<td style="border:1px solid black;">
[W32.Zotob.A (j.ang.)](http://securityresponse.symantec.com/avcenter/venc/data/w32,zotob.a.html), [W32.Zotob.B (j.ang.)](http://www.sarc.com/avcenter/venc/data/w32,zotob.b.html)
</td>
</tr>
<tr class="alternateRow">
<td style="border:1px solid black;">
F-secure
</td>
<td style="border:1px solid black;">
[Zotob.A (j.ang.)](http://www.f-secure.com/v-descs/zotob_a.shtml), [Zotob.B (j.ang.)](http://www.f-secure.com/v-descs/zotob_b.shtml)
</td>
</tr>
<tr>
<td style="border:1px solid black;">
McAfee
</td>
<td style="border:1px solid black;">
[W32/Zotob.worm (j.ang.)](http://us.mcafee.com/virusinfo/default.asp?id=description&virus_k=135433), [W32/Zotob.worm.b (j.ang.)](http://vil.nai.com/vil/content/v_135435,htm)
</td>
</tr>
</table>
 
**Uwaga** Niniejszy poradnik nie będzie aktualizowany w przypadku pojawienia się w przyszłości nowych odmian robaka, które nie będą się zasadniczo różnić od obecnych wersji.

Niniejszy biuletyn dotyczy następującego oprogramowania.

|                                                                                                               |
|---------------------------------------------------------------------------------------------------------------|
| Programy, których dotyczy biuletyn                                                                            |
| Microsoft Windows 2000 z dodatkiem Service Pack 4                                                             |
| Microsoft Windows XP z dodatkiem Service Pack 1                                                               |
| Microsoft Windows XP w wydaniu 64-bitowym z dodatkiem Service Pack 1 (Itanium)                                |
| Microsoft Windows XP z dodatkiem Service Pack 2                                                               |
| Microsoft Windows XP w wydaniu 64-bitowym, wersja 2003 (Itanium)                                              |
| Microsoft Windows XP Professional x64 Edition                                                                 |
| Microsoft Windows Server 2003                                                                                 |
| Microsoft Windows Server 2003 dla systemów z procesorem Itanium                                               |
| Microsoft Windows Server 2003 z dodatkiem Service Pack 1                                                      |
| Microsoft Windows Server 2003 z dodatkiem SP1 dla systemów z procesorem Itanium                               |
| Microsoft Windows Server 2003 x64 Edition                                                                     |
| Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (ME) |

Często zadawane pytania
-----------------------

<span></span>
**Jaki zakres obejmuje poradnik?**
Firma Microsoft posiada informacje, że w Internecie opublikowano kilka wersji szczegółowego kodu wykorzystania usterki opisanej w biuletynie zabezpieczeń firmy Microsoft [MS05-039: Usterka usługi Plug and Play umożliwia zdalne wykonanie kodu i poszerzenie uprawnień (899588).](http://technet.microsoft.com/security/bulletin/ms05-039) Prawdopodobnie wersje istniejących robaków internetowych zostały zmodyfikowane o kod wykorzystania usterki. Firma Microsoft obecnie posiada informacje o atakach na klientów przeprowadzanych w celu wykorzystania opisywanej usterki. Microsoft aktywnie monitoruje sytuację, aby na bieżąco informować klientów i udzielać im niezbędnych wskazówek.
Badanie kodu wykorzystania usterki potwierdziło fakt, że zagrożenie nie dotyczy klientów, którzy zainstalowali na swoich komputerach aktualizacje objęte biuletynem [MS05-039](http://technet.microsoft.com/security/bulletin/ms05-039).  Firma Microsoft w dalszym ciągu zaleca klientom zastosowanie aktualizacji do produktów podlegających usterce poprzez włączenie funkcji Aktualizacje automatyczne w systemie Windows.

**Czy opisywany problem jest usterką zabezpieczeń wymagającą opublikowania przez firmę Microsoft dodatkowej aktualizacji zabezpieczeń?**
Nie. Problem nie dotyczy klientów, którzy zainstalowali aktualizacje zabezpieczeń objęte biuletynem [MS05-039](http://technet.microsoft.com/security/bulletin/ms05-039).

**Gdzie leży przyczyna tego zagrożenia?**
Niesprawdzony bufor w usłudze Plug and Play. Więcej informacji na temat tej usterki można znaleźć w biuletynie zabezpieczeń [MS05-039](http://technet.microsoft.com/security/bulletin/ms05-039).

**Jakie mogą być skutki wykorzystania tej funkcji przez osobę atakującą?**
Osoba atakująca, której uda się wykorzystać tę usterkę, może uzyskać pełną kontrolę nad systemem jej podlegającym. Osoba taka może wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.

Zalecane czynności
------------------

<span></span>
-   **W celu zapewnienia ochrony przed opisywanym zagrożeniem klienci powinni zainstalować aktualizacje zabezpieczeń objęte biuletynem**[**MS05-039**](http://technet.microsoft.com/security/bulletin/ms05-039)**.**

    Na skutki usterki jest szczególnie narażony system Windows 2000. Problem nie dotyczy klientów, którzy zainstalowali aktualizację zabezpieczeń objętą biuletynem [MS05-039](http://technet.microsoft.com/security/bulletin/ms05-039).

-   **Klienci, którzy uważają, że ich komputery zostały zainfekowane opisywanym robakiem lub jego odmianą, powinni oczyścić swoje systemy.**

    Instrukcje ułatwiające ustalenie, czy system został zainfekowany opisywanym robakiem lub jego odmianą, jak również instrukcje naprawy zainfekowanego systemu, można znaleźć w [witrynie www Zotob – incydent związany z bezpieczeństwem](http://www.microsoft.com/poland/security/virus/zotob.mspx) oraz w Encyklopedii wirusów firmy Microsoft: [Worm:Win32/Zotob.A (j.ang.)](http://www.microsoft.com/security/encyclopedia/details.aspx?name=worm:win32/zotob.a), [Worm:Win32/Zotob.B (j.ang.)](http://www.microsoft.com/security/encyclopedia/details.aspx?name=worm:win32/zotob.b).

-   Klienci którzy uważają, że padli ofiarą ataku, powinni skontaktować się z lokalnym biurem FBI lub zgłosić skargę w witrynie www [Internet Fraud Complaint Center (j.ang.)](http://www.ifccfbi.gov/index.asp) (Centrum zgłaszania oszustw internetowych). Klienci spoza terytorium USA powinni skontaktować się z organami ścigania w swoim kraju.
-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 lub (0-22) 594 19 99 w godzinach od 9:00 do 17:00, od poniedziałku do piątku (koszt połączenia wg stawek Twojego operatora). Pomoc techniczna związana z aktualizacjami zabezpieczeń i problemami z wirusami jest bezpłatna." Klienci międzynarodowi mogą skorzystać z pomocy technicznej w każdej z form wymienionych w witrynie [Pomoc i obsługa techniczna dotycząca zabezpieczeń — dla użytkowników domowych](http://support.microsoft.com/security).
    Każdy użytkownik systemu Windows powinien instalować najnowsze aktualizacje zabezpieczeń opublikowane przez firmę Microsoft. Takie postępowanie zapewnia ochronę systemu przed próbami jego penetracji. Klienci, którzy włączyli funkcję aktualizacji automatycznych, będą automatycznie otrzymywać wszystkie aktualizacje systemu Windows. Więcej informacji na temat aktualizacji zabezpieczeń można znaleźć [w witrynie sieci Web Microsoft Security](http://www.microsoft.com/poland/security/).
-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/security/protect/).

-   **Regularnie aktualizuj system Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Microsoft Update](http://update.microsoft.com/microsoftupdate), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 lub (0-22) 594 19 99 w godzinach od 8:00 do 20:00, od poniedziałku do piątku (koszt połączenia wg stawek Twojego operatora).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   11 sierpnia 2005 r.: Data publikacji poradnika
-   14 sierpnia 2005 r.: Aktualizacja poradnika w celu poinformowania klientów, że firma Microsoft w aktywny sposób dokonuje analizy zagrożenia ze strony niebezpiecznego robaka o nazwie „Worm:Win32/Zotob.A” oraz udziela wskazówek odnośnie zabezpieczenia przed nim.
-   15 sierpnia 2005 r.: Aktualizacja poradnika w celu poinformowania o nowych odmianach robaka Worm:Win32/Zotob.A oraz o skutkach zmiany ustawienia klucza rejestru RestrictAnonymous.

*Built at 2014-04-18T01:50:00Z-07:00*
