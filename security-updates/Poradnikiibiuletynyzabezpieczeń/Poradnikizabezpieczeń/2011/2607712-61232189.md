---
TOCTitle: 2607712
Title: Poradnik zabezpieczeń firmy Microsoft 2607712
ms:assetid: 2607712
ms:contentKeyID: 61232189
ms:mtpsurl: 'https://technet.microsoft.com/pl-PL/library/2607712(v=Security.10)'
---

Security Advisory

Poradnik zabezpieczeń firmy Microsoft 2607712
=============================================

Fałszywe certyfikaty elektroniczne mogą pozwolić na fałszowanie
---------------------------------------------------------------

Opublikowano: 29 sierpnia 2011 | Zaktualizowano: 19 września 2011

**Wersja:** 5.0

### Informacje ogólne

#### Streszczenie

Firma Microsoft wie, że przeprowadzono aktywne ataki przy użyciu co najmniej jednego fałszywego certyfikatu elektronicznego wydanego przez firmę DigiNotar, urząd certyfikacji, którego dane znajdują się w magazynie zaufanych głównych urzędów certyfikacji. Fałszywy certyfikat mógłby zostać wykorzystany do fałszowania zawartości, a także przeprowadzania ataków phishingowych lub ataków typu man-in-the-middle, których celem są użytkownicy wszystkich przeglądarek internetowych, w tym także użytkownicy przeglądarki Internet Explorer. Choć problem ten nie wynika z luk w zabezpieczeniach produktów firmy Microsoft, to dotyczy on wszystkich obsługiwanych wersji systemów Microsoft Windows.

Firma Microsoft prowadzi badania tego problemu. W oparciu o wstępne badania firma Microsoft dostarczyła w dniu 13 września 2011 r. nową aktualizację (KB2616676) przeznaczoną dla wszystkich obsługiwanych wersji systemu Microsoft Windows. Jej działanie polega na odwołaniu zaufania dla wymienionych poniżej certyfikatów głównych firmy DigiNotar, poprzez umieszczenie ich w magazynie certyfikatów niezaufanych firmy Microsoft:

-   DigiNotar Root CA
-   DigiNotar Root CA G2
-   DigiNotar PKIoverheid CA Overheid
-   DigiNotar PKIoverheid CA Organisatie - G2
-   DigiNotar PKIoverheid CA Overheid en Bedrijven
-   DigiNotar Root CA wydany przez firmę Entrust (2 certyfikaty)
-   DigiNotar Services 1024 CA wydany przez firmę Entrust
-   DigiNotar Cyber CA wydany przez firmę GTE CyberTrust (3 certyfikaty)

**Zalecenie.** Firma Microsoft zaleca użytkownikom niezwłoczne zastosowanie tej aktualizacji przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji przy użyciu usługi [Microsoft Update](http://go.microsoft.com/fwlink/?linkid=40747). Więcej informacji na ten temat można znaleźć w sekcji „**Zalecane czynności**” niniejszego poradnika.

**Znane problemy.** W [artykule 2616676 bazy wiedzy Microsoft Knowledge Base](http://support.microsoft.com/kb/2616676) udokumentowano znane obecnie problemy, które mogą wystąpić przy instalacji niniejszej aktualizacji. Artykuł ten przedstawia również zalecane obejścia tych problemów.

### Szczegóły dotyczące biuletynu

#### Materiały pomocnicze dotyczące problemu

Aby uzyskać więcej informacji związanych z tym problemem, zobacz następujące materiały pomocnicze.

| Materiały pomocnicze                                | Identyfikacja                                      |
|-----------------------------------------------------|----------------------------------------------------|
| **Artykuł w bazie wiedzy Microsoft Knowledge Base** | [2616676](http://support.microsoft.com/kb/2616676) |

#### Programy i urządzenia, których dotyczy problem

Ten poradnik omawia następujące programy i urządzenia.

| Programy, których dotyczy problem                                                                                                                                    |
|----------------------------------------------------------------------------------------------------------------------------------------------------------------------|
| Windows XP z dodatkiem Service Pack 3                                                                                                                                |
| Windows XP Professional x64 Edition z dodatkiem Service Pack 2                                                                                                       |
| Windows Server 2003 z dodatkiem Service Pack 2                                                                                                                       |
| Windows Server 2003 x64 Edition z dodatkiem Service Pack 2                                                                                                           |
| Windows Server 2003 z dodatkiem SP2 dla systemów z procesorem Itanium                                                                                                |
| Windows Vista z dodatkiem Service Pack 2                                                                                                                             |
| Windows Vista x64 Edition z dodatkiem Service Pack 2                                                                                                                 |
| Windows Server 2008 dla systemów 32-bitowych z dodatkiem Service Pack 2\*                                                                                            |
| Windows Server 2008 dla systemów z procesorem x64 z dodatkiem Service Pack 2\*                                                                                       |
| Windows Server 2008 z dodatkiem Service Pack 2 dla systemów z procesorem Itanium                                                                                     |
| Windows 7 dla systemów 32-bitowych i Windows 7 z dodatkiem Service Pack 1 dla systemów 32-bitowych                                                                   |
| Windows 7 dla systemów opartych na procesorach x64 i Windows 7 z dodatkiem Service Pack 1 dla systemów opartych na procesorach x64                                   |
| Windows Server 2008 R2 dla systemów opartych na procesorach x64 i Windows Server 2008 R2 z dodatkiem Service Pack 1 dla systemów opartych na procesorach x64\*       |
| Windows Server 2008 R2 dla systemów opartych na procesorach Itanium i Windows Server 2008 R2 z dodatkiem Service Pack 1 dla systemów opartych na procesorach Itanium |

**\*Luka w zabezpieczeniach dotyczy instalacji Server Core.** Niniejszy poradnik dotyczy obsługiwanych wersji systemu Windows Server 2008 lub Windows Server 2008 R2 zgodnie z opisem, niezależnie od tego, czy użyto opcji instalacji Server Core, czy nie. Więcej informacji na temat tej opcji instalacji można znaleźć w artykułach TechNet, [Managing a Server Core Installation](http://technet.microsoft.com/en-us/library/ee441255(ws.10).aspx) i [Servicing a Server Core Installation](http://technet.microsoft.com/en-us/library/ff698994(ws.10).aspx) (jęz. ang.). Należy pamiętać, że opcja instalacji Server Core nie dotyczy niektórych wersji systemu Windows Server 2008 i Windows Server 2008 R2. Zobacz [Porównanie opcji instalacji Server Core](http://www.microsoft.com/windowsserver2008/en/us/compare-core-installation.aspx).

| Urządzenia, których nie dotyczy problem |
|-----------------------------------------|
| Windows Mobile 6.x                      |
| Windows Phone 7                         |
| Windows Phone 7.5                       |

Często zadawane pytania
-----------------------

<span></span>
**Dlaczego niniejszy** **poradnik został poprawiony 19** **września 2011 r.?**
Firma Microsoft dokonała zmian w poradniku, aby poinformować o ponownym wydaniu aktualizacji KB2616676. Ponownie wydana aktualizacja ma charakter zbiorczy i rozwiązuje znany problem opisany w [artykule 2616676 bazy wiedzy Microsoft Knowledge Base](http://support.microsoft.com/kb/2616676), podczas gdy pierwotna aktualizacja KB2616676, tylko w obsługiwanych wersjach systemów Windows XP i Windows Server 2003, nie obejmowała certyfikatów cyfrowych zawartych w aktualizacjach KB2607712 i KB2524375.

Użytkownicy obsługiwanych wersji systemów Windows XP i Windows Server 2003 powinni zastosować ponownie wydaną wersję aktualizacji KB2616676 w celu ochrony przed wykorzystaniem fałszywych certyfikatów wskazanych w niniejszym poradniku. Niniejsze ponowne wydanie aktualizacji nie dotyczy użytkowników obsługiwanych wersji systemów Windows Vista, Windows 7, Windows Server 2008 i Windows Server 2008 R2.

**Uwaga** Aktualizacja nie będzie oferowana użytkownikom obsługiwanych wersji systemów Windows XP i Windows Server 2003, jeśli zastosowali oni już wszystkie pierwotne aktualizacje KB2616676, [KB2607712](http://support.microsoft.com/kb/2607712) i [KB2524375](http://support.microsoft.com/kb/2524375), ponieważ ponowne wydanie aktualizacji ma postać pakietu zbiorczego i obejmuje wszystkie zmiany z tych trzech pakietów aktualizacyjnych.

Większość użytkowników ma włączoną funkcję automatycznych aktualizacji i nie będzie musiała podejmować żadnych działań, ponieważ ponowne wydanie aktualizacji KB2616676 zostanie pobrane i zainstalowane automatycznie.

**Czy problem ten dotyczy aplikacji Windows Developer Preview?**
Tak. Aktualizacja KB2616676 jest dostępna dla aplikacji Windows Developer Preview. Zachęca się użytkowników aplikacji Windows Developer Preview do zainstalowania tej aktualizacji w swoich systemach. Aktualizacja ta jest dostępna wyłącznie za pośrednictwem usługi [Windows Update](http://go.microsoft.com/fwlink/?linkid=21130).

**Dlaczego niniejszy poradnik został poprawiony w dniu 13 września 2011 r.?**
Firma Microsoft dokonała zmian w poradniku, aby poinformować o wydaniu aktualizacji KB2616676 rozwiązującej omawiany problem. Aktualizacja dodaje sześć dodatkowych certyfikatów głównych firmy DigiNotar podpisanych przez firmę Entrust lub GTE do magazynu certyfikatów niezaufanych firmy Microsoft. Aktualizacja KB2616676 zastępuje aktualizację KB2607712 i zawiera dodatkowo pięć wcześniejszych certyfikatów głównych firmy DigiNotar dodanych do magazynu certyfikatów niezaufanych firmy Microsoft w ramach aktualizacji KB2607712.

Pomimo że aktualizacja KB2616676 zastępuje aktualizację KB2607712, aktualizacja KB2607712 nie jest wymagana w celu zastosowania aktualizacji KB2616676. Niezależnie od tego, czy zastosowano wcześniej aktualizację KB2607712, użytkownicy powinni zastosować aktualizację KB2616676 w celu rozwiązania problemu opisanego w niniejszym poradniku. Użytkownicy, którzy zastosują aktualizację KB2616676, nie muszą zastosować aktualizacji KB2607712.

**Dlaczego niniejszy poradnik został poprawiony w dniu 6 września 2011 r.?**
Firma Microsoft dokonała zmian w poradniku, aby poinformować o wydaniu aktualizacji rozwiązującej omawiany problem. Aktualizacja dodaje pięć certyfikatów głównych firmy DigiNotar do magazynu certyfikatów niezaufanych firmy Microsoft. Z uwagi na fakt, że większość użytkowników ma włączoną funkcję automatycznych aktualizacji, nie muszą oni podejmować żadnych działań związanych z instalacją niniejszej aktualizacji, ponieważ zostanie ona pobrana i zainstalowana automatycznie. Klienci, którzy nie mają włączonej funkcji automatycznych aktualizacji, powinni zapoznać się z [artykułem 2607712 bazy wiedzy Microsoft Knowledge Base](http://support.microsoft.com/kb/2607712), który zawiera informacje na temat ręcznego instalowania niniejszej aktualizacji.

**29 sierpnia 2011 r. firma Microsoft usunęła zaufanie dla jednego certyfikatu głównego firmy** **DigiNotar, aktualizując swoją listę zaufania certyfikatów (CTL). Dlaczego firma Microsoft udostępnia tę aktualizację?**
Systemy Windows Vista, Windows 7, Windows Server 2008 i Windows Server 2008 R2 korzystają z listy zaufania certyfikatów firmy Microsoft do sprawdzania poziomu zaufania do poszczególnych urzędów certyfikacji. Systemy Windows XP i Windows Server 2003 nie korzystają w tym celu z listy zaufania certyfikatów firmy Microsoft. W związku z tym, aby zapewnić ochronę klientów, konieczne jest udostępnienie aktualizacji dla wszystkich wersji systemów Windows XP i Windows Server 2003.

Dokonana 29 sierpnia 2011 r. aktualizacja listy CTL sprawia, że użytkownicy systemów Windows Vista, Windows 7, Windows Server 2008 oraz Windows Server 2008 R2, którzy odwiedzą witrynę sieci Web podpisaną przy użyciu niezaufanego certyfikatu głównego firmy DigiNotar, otrzymują ostrzeżenie z informacją, że zaufanie dla tego certyfikatu nie może być zweryfikowane. Użytkownicy mogą zamknąć okno tego komunikatu i przejść do witryny.

Aby zapewnić klientom bardziej kompleksową ochronę przed atakami typu „man-in-the-middle”, firma Microsoft wydaje aktualizację, która dodatkowo chroni klientów, całkowicie uniemożliwiając użytkownikom przeglądarki Internet Explorer dostęp do zasobów tych witryn sieci Web, które zawierają certyfikaty podpisane przy użyciu niezaufanych certyfikatów głównych firmy DigiNotar. Użytkownicy programu Internet Explorer, którzy zastosują tę aktualizację, podczas próby odwiedzenia witryny sieci Web podpisanej przy użyciu któregokolwiek z wyżej wymienionych certyfikatów głównych firmy DigiNotar otrzymają komunikat o błędzie. Nie będą oni mogli przejść do takiej witryny.

**W jaki sposób działa aktualizacja** **KB2616676?**
Aktualizacja KB2616676 dodaje jedenaście certyfikatów głównych firmy DigiNotar do magazynu certyfikatów niezaufanych firmy Microsoft we wszystkich obsługiwanych wersjach systemu Microsoft Windows. Poza tym aktualizacja KB2616676 obejmuje również certyfikaty z aktualizacji [KB2524375](http://support.microsoft.com/kb/2524375) wydanej 6 lipca 2011 roku.

**Jak niniejsza aktualizacja wpłynie na korzystanie z komputera przez tych użytkowników, którzy będą chcieli odwiedzić witrynę sieci Web zaszyfrowaną przy użyciu protokołu TLS podpisaną przy użyciu niezaufanego certyfikatu głównego firmy** **DigiNotar?**
Użytkownicy programu Internet Explorer, którzy będą chcieli odwiedzić witrynę sieci Web podpisaną przy użyciu niezaufanego certyfikatu głównego firmy DigiNotar, otrzymają monit z komunikatem o błędzie. Ze względu na fakt, że certyfikat ten został umieszczony w magazynie certyfikatów niezaufanych firmy Microsoft, program Internet Explorer nie zezwoli użytkownikom na otwarcie takiej witryny sieci Web. Dopóki certyfikat danej witryny nie zostanie zastąpiony nowym, podpisanym przy użyciu zaufanego certyfikatu głównego, witryna sieci Web pozostanie niedostępna.

**Jak można sprawdzić certyfikaty zawarte w magazynie certyfikatów niezaufanych firmy Microsoft po zainstalowaniu tej aktualizacji?**
Informacje na temat wyświetlania certyfikatów można znaleźć w artykule MSDN [How to: View Certificates with the MMC Snap-in](http://msdn.microsoft.com/en-us/library/ms788967.aspx).

W aplikacji **MMC Koordynator transakcji rozproszonych certyfikatów** należy sprawdzić, czy do folderu **Certyfikaty niezaufane** dodano następujące certyfikaty:

 
<table style="border:1px solid black;">
<thead>
<tr class="header">
<th>Certyfikat</th>
<th>Wystawca</th>
<th>Thumbprint</th>
<th>Aktualizacja*</th>
</tr>
</thead>
<tbody>
<tr class="odd">
<td style="border:1px solid black;">DigiNotar Root CA</td>
<td style="border:1px solid black;">DigiNotar Root CA</td>
<td style="border:1px solid black;">c0 60 ed 44 cb d8 81 bd 0e f8 6c 0b a2 87 dd cf 81 67 47 8c</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Root CA G2</td>
<td style="border:1px solid black;">DigiNotar Root CA G2</td>
<td style="border:1px solid black;">43 d9 bc b5 68 e0 39 d0 73 a7 4a 71 d8 51 1f 74 76 08 9c c3</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar PKIoverheid CA Overheid</td>
<td style="border:1px solid black;">Staat der Nederlanden Overheid CA</td>
<td style="border:1px solid black;">b5 33 34 5d 06 f6 45 16 40 3c 00 da 03 18 7d 3b fe f5 91 56</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar PKIoverheid CA Organisatie - G2</td>
<td style="border:1px solid black;">Staat der Nederlanden Organisatie CA - G2</td>
<td style="border:1px solid black;">5d e8 3e e8 2a c5 09 0a ea 9d 6a c4 e7 a6 e2 13 f9 46 e1 79</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar PKIoverheid CA Overheid en Bedrijven</td>
<td style="border:1px solid black;">Staat der Nederlanden Overheid CA</td>
<td style="border:1px solid black;">40 aa 38 73 1b d1 89 f9 cd b5 b9 dc 35 e2 13 6f 38 77 7a f4</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Root CA</td>
<td style="border:1px solid black;">Entrust.net Secure Server Certification Authority</td>
<td style="border:1px solid black;">86 e8 17 c8 1a 5c a6 72 fe 00 0f 36 f8 78 c1 95 18 d6 f8 44</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Root CA</td>
<td style="border:1px solid black;">Entrust.net Secure Server Certification Authority</td>
<td style="border:1px solid black;">‎36 7d 4b 3b 4f cb bc 0b 76 7b 2e c0 cd b2 a3 6e ab 71 a4 eb</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Services 1024 CA</td>
<td style="border:1px solid black;">Entrust.net Secure Server Certification Authority</td>
<td style="border:1px solid black;">‎f8 a5 4e 03 aa dc 56 92 b8 50 49 6a 4c 46 30 ff ea a2 9d 83</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎b8 6e 79 16 20 f7 59 f1 7b 8d 25 e3 8c a8 be 32 e7 d5 ea c2</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎2b 84 bf bb 34 ee 2e f9 49 fe 1c be 30 aa 02 64 16 eb 22 16</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎98 45 a4 31 d5 19 59 ca f2 25 32 2b 4a 4f e9 f2 23 ce 6d 15</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
</tbody>
</table>
  
\*Certyfikat dodany do folderu Certyfikaty niezaufane po zastosowaniu tych aktualizacji.
  
Aktualizacja KB2616676 obejmuje również certyfikaty z aktualizacji [KB2524375](http://support.microsoft.com/kb/2524375) dodane do folderu Certyfikaty niezaufane.
  
**Jaki zakres obejmuje poradnik?**  
Celem tego poradnika jest poinformowanie klientów, że firma Microsoft potwierdziła wydanie przez firmę DigiNotar co najmniej jednego fałszywego certyfikatu, który jest używany w aktywnych atakach. Firma Microsoft opublikowała aktualizację dla wszystkich obsługiwanych wersji systemu Microsoft Windows, która rozwiązuje ten problem.
  
**Co to jest kryptografia?**  
Kryptografia to dziedzina nauki związana z zabezpieczaniem danych poprzez ich konwersję ze stanu umożliwiającego odczyt (tekst jawny) na stan zaszyfrowany (szyfrogram).
  
We wszystkich odmianach kryptografii tekst jawny przekształca się na szyfrogram przy pomocy wartości zwanej kluczem oraz specjalnej procedury zwanej algorytmem kryptograficznym. W najpopularniejszej odmianie kryptografii, zwanej kryptografią symetryczną, szyfrogram jest przekształcany z powrotem na tekst jawny przy użyciu tego samego klucza. Jednak w innej jej odmianie, zwanej kryptografią klucza publicznego, do przekształcania szyfrogramu na tekst jawny używa się innego klucza.
  
**Co to jest „podpis cyfrowy”?**  
W [kryptografii klucza publicznego](http://msdn.microsoft.com/en-us/library/92f9ye3s.aspx) jeden z kluczy (prywatny) musi być tajny. Drugi z kluczy, zwany kluczem publicznym, może być udostępniany użytkownikom. Musiano jednak zadbać o to, aby właściciel klucza mógł poinformować użytkowników o tym, do kogo należy klucz. Umożliwiają to certyfikaty elektroniczne. Certyfikat elektroniczny to zabezpieczony przed wprowadzaniem zmian zestaw danych, który tworzy pakiet zawierający klucz publiczny wraz z dotyczącymi go informacjami (kto jest właścicielem, możliwe zastosowania, data wygaśnięcia itp.).
  
**W jakim celu stosuje się certyfikaty?**  
Certyfikaty stosuje się głównie w celu weryfikacji tożsamości użytkowników lub urządzeń, uwierzytelniania usług lub szyfrowania plików. Zazwyczaj użytkownicy nie muszą przejmować się certyfikatami. Od czasu do czasu może natomiast pojawić się komunikat informujący o wygaśnięciu certyfikatu lub o tym, że jest nieprawidłowy. W takich przypadkach należy postępować zgodnie z instrukcjami wyświetlanymi w takim komunikacie.
  
**Co to jest urząd certyfikacji (ang. Certification Authority)?**  
Urzędy certyfikacji to organizacje zajmujące się wydawaniem certyfikatów. Ustalają i weryfikują one prawdziwość kluczy publicznych należących do osób lub innych urzędów certyfikacji, a także weryfikują tożsamość osób lub organizacji wnioskujących o przyznanie certyfikatów.
  
**Co to jest lista zaufania certyfikatów (CTL)?**  
Między adresatem podpisanej wiadomości a osobą podpisującą tę wiadomość musi istnieć relacja zaufania. Jedną z metod utworzenia tego zaufania jest użycie certyfikatu — dokumentu elektronicznego potwierdzającego, że podmiot lub osoba jest tym, za kogo się podaje. Certyfikat jest wydawany podmiotowi przez stronę trzecią, która jest zaufana przez obie strony. Oznacza to, że każdy adresat podpisanej wiadomości decyduje, czy wystawca certyfikatu osoby podpisującej jest wiarygodny. Interfejs CryptoAPI zaimplementował metodologię umożliwiającą programistom tworzenie aplikacji, które automatycznie weryfikują certyfikaty przy użyciu wstępnie zdefiniowanej listy zaufanych certyfikatów (certyfikatów głównych). Ta lista zaufanych podmiotów nosi nazwę listy zaufania certyfikatów. Więcej informacji można znaleźć w artykule MSDN zatytułowanym [Certificate Trust Verification](http://msdn.microsoft.com/en-us/library/aa376546(v=vs.85).aspx).
  
**Co jest przyczyną problemu?**  
Firma Microsoft wie, że przeprowadzono aktywne ataki przy użyciu co najmniej jednego fałszywego certyfikatu elektronicznego wydanego przez firmę DigiNotar, urząd certyfikacji, którego dane znajdują się w magazynie zaufanych głównych urzędów certyfikacji. Fałszywy certyfikat mógłby zostać wykorzystany do fałszowania zawartości, a także przeprowadzania ataków phishingowych lub ataków typu man-in-the-middle, których celem są użytkownicy wszystkich przeglądarek internetowych, w tym także użytkownicy przeglądarki Internet Explorer. Choć problem ten nie wynika z luk w zabezpieczeniach produktów firmy Microsoft, to dotyczy on wszystkich obsługiwanych wersji systemów Microsoft Windows.
  
**Jakie mogą być skutki wykorzystania tej luki przez osobę atakującą?**  
Certyfikaty te mogą zostać wykorzystane przez osobę atakującą w celu fałszowania zawartości, a także przeprowadzania ataków phishingowych lub ataków typu man-in-the-middle, których celem są użytkownicy wszystkich przeglądarek internetowych, w tym także użytkownicy przeglądarki Internet Explorer.
  
**Co to jest atak typu man-in-the-middle?**  
Atak typu man-in-the-middle występuje, gdy osoba atakująca pośredniczy w komunikacji między dwoma użytkownikami, korzystając z własnego komputera, bez wiedzy tych dwóch użytkowników. Każdy z komunikujących się użytkowników nieświadomie wysyła i odbiera ruch za pośrednictwem osoby atakującej, zakładając, że komunikuje się tylko z właściwym użytkownikiem.
  
**Jak wygląda procedura odwoływania certyfikatu?**  
Istnieje standardowa procedura, która umożliwia urzędowi certyfikacji zablokowanie możliwości akceptowania tych certyfikatów w przypadku ich wykorzystania. Każdy wystawca certyfikatów generuje regularnie listę CRL zawierającą nazwy certyfikatów, które powinny być traktowane jako nieprawidłowe. Każdy certyfikat powinien zawierać fragment danych zwany punktem dystrybucji listy CRL (CDP), informujący o lokalizacji listy CRL.
  
Przeglądarki internetowe dysponują alternatywną metodą weryfikacji tożsamości certyfikatów elektronicznych polegającą na wykorzystaniu protokołu OCSP. Protokół OCSP umożliwia interaktywną weryfikację certyfikatu poprzez nawiązanie połączenia z obiektem odpowiadającym OCSP udostępnianym przez urząd certyfikujący, który podpisał certyfikat. Każdy certyfikat powinien zawierać odniesienie do lokalizacji obiektu odpowiadającego OCSP za pośrednictwem zawartego w nim rozszerzenia AIA (ang. Authority Information Access). Dodatkowo, mechanizm o nazwie „OCSP Stapling” umożliwia serwerowi sieci Web udzielenie klientowi odpowiedzi weryfikującej w ramach protokołu OCSP.
  
Funkcja weryfikacji przy pomocy protokołu OCSP jest domyślnie włączona w przeglądarce Internet Explorer 7 oraz jej nowszych wersjach dla obsługiwanych wersji systemów Windows Vista, Windows Server 2008, Windows 7 oraz Windows Server 2008 R2. Jeśli w systemach tych weryfikacja przy pomocy protokołu OCSP zakończy się niepowodzeniem, przeglądarka dokona weryfikacji certyfikatu, łącząc się z lokalizacją listy CRL.
  
Więcej informacji na temat odwoływania i sprawdzania certyfikatów można znaleźć w artykule TechNet [Certificate Revocation and Status Checking](http://technet.microsoft.com/en-us/library/ee619730(ws.10).aspx) (j. ang.).
  
**Co to jest lista odwołania certyfikatów (CRL)?**  
Lista CRL to opublikowana przez urząd certyfikacji i podpisana elektronicznie lista certyfikatów wystawionych, a następnie odwołanych przez dany urząd certyfikacji. Każdy wymieniony na liście odwołany certyfikat zawiera informację o jego numerze seryjnym, a także dacie i przyczynie jego odwołania. Aplikacje mogą dokonywać weryfikacji CRL w celu ustalenia statusu odwołania danego certyfikatu.
  
**Co to jest punkt dystrybucji listy CRL (CDP)?**  
Punkt CDP to rozszerzenie certyfikatu informujące o lokalizacji, z której można pobrać listę CRL danego urzędu certyfikacji. Rozszerzenie to może nie zawierać żadnego lub zawierać jeden lub wiele adresów URL odnoszących się do adresów HTTP, plików lub kont LDAP.
  
**Co to jest protokół OCSP (Online Certificate Status Protocol)?**  
OCSP jest protokołem umożliwiającym weryfikację statusu certyfikatów w czasie rzeczywistym. Zazwyczaj obiekt odpowiadający OCSP wysyła odpowiedź dotyczącą statusu certyfikatu na podstawie listy CRL uzyskanej od urzędu certyfikacji.
  
**Jakie działania zostały podjęte przez firmę Microsoft w celu rozwiązania tego problemu?**  
Pomimo że przyczyną tego problemu nie jest żaden z produktów firmy Microsoft, zaktualizowaliśmy listę zaufania certyfikatów w celu usunięcia zaufania dla certyfikatu głównego firmy DigiNotar. Firma Microsoft prowadzi badania tego problemu i może wydać w przyszłości aktualizację, aby zapewnić ochronę klientów.
  
**Jak można stwierdzić, czy wystąpił błąd związany z nieprawidłowym certyfikatem?**  
Kiedy program Internet Explorer natrafi na nieprawidłowy certyfikat, wyświetlona zostanie witryna z komunikatem o treści „Wystąpił problem z certyfikatem zabezpieczeń tej witryny sieci Web”. W przypadku wyświetlenia tego komunikatu zaleca się użytkownikom zamknięcie witryny sieci Web lub przejście do innej.
  
Komunikat ten jest wyświetlany tylko wówczas, gdy dany certyfikat został uznany za nieprawidłowy, np. kiedy włączona jest funkcja weryfikacji przy pomocy listy CRL lub protokołu OCSP. Funkcja weryfikacji przy pomocy protokołu OCSP jest domyślnie włączona w programie Internet Explorer 7 oraz jego nowszych wersjach dla obsługiwanych wersji systemów Windows Vista, Windows Server 2008, Windows 7 oraz Windows Server 2008 R2.
  
Zalecane czynności  
------------------
  
<span></span>
**Dla obsługiwanych wersji systemu Microsoft Windows**
  
Większość użytkowników ma włączoną funkcję automatycznych aktualizacji i nie będzie musiała podejmować żadnych działań, ponieważ niniejsza aktualizacja KB2616676 zostanie pobrana i zainstalowana automatycznie. Klienci, którzy nie włączyli funkcji automatycznej aktualizacji, muszą sami sprawdzać ich dostępność i ręcznie zainstalować niniejszą aktualizację. Aby uzyskać informacje na temat określonych opcji konfiguracji w przypadku aktualizowania automatycznego, patrz [artykuł 294871 bazy wiedzy Microsoft Knowledge Base](http://support.microsoft.com/kb/294871).
  
Firma Microsoft zaleca administratorom (w przypadku instalacji w przedsiębiorstwach) oraz użytkownikom końcowym, którzy chcą zainstalować aktualizację KB2616676 ręcznie, aby zastosowali ją bezzwłocznie przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji przy użyciu usługi [Microsoft Update](http://go.microsoft.com/fwlink/?linkid=40747). Aby uzyskać więcej informacji o ręcznym instalowaniu tej aplikacji, zobacz [artykuł 2616676 bazy wiedzy Microsoft Knowledge Base](http://support.microsoft.com/kb/2616676).
  
Pomimo że aktualizacja KB2616676 zastępuje aktualizację KB2607712, aktualizacja KB2607712 nie jest wymagana w celu zastosowania aktualizacji KB2616676. Niezależnie od tego, czy zastosowano wcześniej aktualizację KB2607712, użytkownicy powinni zastosować aktualizację KB2616676 w celu rozwiązania problemu opisanego w niniejszym poradniku. Użytkownicy, którzy zastosują aktualizację KB2616676, nie muszą zastosować aktualizacji KB2607712.
  
#### Inne zalecane czynności
  
-   **Chroń swój komputer**
  
    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).
  
    Aby uzyskać więcej informacji na temat bezpiecznego korzystania z Internetu, należy odwiedzić witrynę [Centrum bezpieczeństwa Microsoft](http://www.microsoft.com/security/default.mspx).
  
-   **Dbanie o aktualność oprogramowania firmy Microsoft**
  
    Każdy użytkownik oprogramowania firmy Microsoft powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić witrynę[Microsoft Update](http://go.microsoft.com/fwlink/?linkid=40747), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli funkcja automatycznych aktualizacji jest włączona i skonfigurowana w celu aktualizacji produktów firmy Microsoft, aktualizacje są pobierane w dniu ich publikacji, jednak warto upewnić się, czy są instalowane.
  
### Inne informacje:
  
#### Microsoft Active Protections Program (MAPP)
  
W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Uwagi
  
-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  
#### Pomoc techniczna
  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
  
#### Zrzeczenie odpowiedzialności
  
Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.
  
#### Wersje
  
-   Wersja 1.0 (29 sierpnia 2011 r.): Poradnik opublikowany.  
-   Wersja 2.0 (29 sierpnia 2011 r.): Poprawiono błędny numer poradnika zabezpieczeń.  
-   Wersja 3.0 (6 września 2011 r.): Zmieniono, aby poinformować o wydaniu aktualizacji, która rozwiązuje ten problem.  
-   Wersja 4.0 (13 września 2011 r.): Zmieniono, aby poinformować o wydaniu aktualizacji KB2616676 rozwiązującej problem omawiany w poradniku.  
-   Wersja 4.1 (13 września 2011 r.): Zmieniono, aby poinformować o dostępności aktualizacji KB2616676 dla aplikacji Windows Developer Preview. Więcej informacji można znaleźć w sekcji Często zadawane pytania tego poradnika.  
-   Wersja 5.0 (19 września 2011 r.): Zmieniono, aby poinformować o ponownym wydaniu aktualizacji KB2616676. Więcej informacji można znaleźć w sekcji Często zadawane pytania tego poradnika.
  
*Built at 2014-04-18T01:50:00Z-07:00*
