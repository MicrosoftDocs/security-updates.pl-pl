---
TOCTitle: 2506014
Title: Poradnik zabezpieczeń firmy Microsoft 2506014
ms:assetid: 2506014
ms:contentKeyID: 61232185
ms:mtpsurl: 'https://technet.microsoft.com/pl-PL/library/2506014(v=Security.10)'
---

Security Advisory

Poradnik zabezpieczeń firmy Microsoft 2506014
=============================================

Aktualizacja modułu systemu operacyjnego Windows
------------------------------------------------

Opublikowano: 12 kwietnia 2011

**Wersja:** 1.0

### Informacje ogólne

#### Streszczenie

Firma Microsoft udostępnia aktualizację modułu winload.exe wykonaną w celu rozwiązania problemu z mechanizmem wymuszania podpisanych sterowników. Wprawdzie sam problem nie wymaga wykonania aktualizacji zabezpieczeń, ale niniejsza aktualizacja zapobiega metodzie ładowania niepodpisanych sterowników przez moduł winload.exe. Ta technika jest często wykorzystywana przez złośliwe oprogramowanie, które w ten sposób ładuje się do pamięci po wstępnej infekcji.

Problem oraz aktualizacja dotyczą wersji x64 systemów Windows Vista, Windows Server 2008, Windows 7 i Windows Server 2008 R2. Więcej informacji na temat tej aktualizacji można znaleźć w artykule [2506014 bazy wiedzy Microsoft Knowledge Base](http://support.microsoft.com/kb/2506014).

### Szczegóły dotyczące biuletynu

#### Materiały pomocnicze dotyczące problemu

Aby uzyskać więcej informacji związanych z tym problemem, zobacz następujące materiały pomocnicze.

| Materiały pomocnicze                                | Identyfikacja                                      |
|-----------------------------------------------------|----------------------------------------------------|
| **Artykuł w bazie wiedzy Microsoft Knowledge Base** | [2506014](http://support.microsoft.com/kb/2506014) |

#### Programy, których dotyczy problem, i programy, których nie dotyczy problem

Niniejszy poradnik dotyczy następującego oprogramowania.

|                                                                                                                                                                      |
|----------------------------------------------------------------------------------------------------------------------------------------------------------------------|
| Programy, których dotyczy problem                                                                                                                                    |
| Windows Vista x64 Edition z dodatkiem Service Pack 1 i Windows Vista x64 Edition z dodatkiem Service Pack 2                                                          |
| Windows Server 2008 dla systemów z procesorem x64 i Windows Server 2008 z dodatkiem Service Pack 2 dla systemów z procesorem x64                                     |
| Windows 7 dla systemów opartych na procesorach x64 i Windows 7 z dodatkiem Service Pack 1 dla systemów opartych na procesorach x64                                   |
| Windows Server 2008 R2 dla systemów opartych na procesorach x64 i Windows Server 2008 R2 z dodatkiem Service Pack 1 dla systemów opartych na procesorach x64         |
| **Programy, których nie dotyczy problem**                                                                                                                            |
| Windows XP z dodatkiem Service Pack 3                                                                                                                                |
| Windows XP Professional x64 Edition z dodatkiem Service Pack 2                                                                                                       |
| Windows Server 2003 z dodatkiem Service Pack 2                                                                                                                       |
| Windows Server 2003 x64 Edition z dodatkiem Service Pack 2                                                                                                           |
| Windows Server 2003 z dodatkiem SP2 dla systemów z procesorem Itanium                                                                                                |
| Windows Vista z dodatkiem Service Pack 1 i Windows Vista z dodatkiem Service Pack 2                                                                                  |
| Windows Server 2008 dla systemów 32-bitowych i Windows Server 2008 z dodatkiem Service Pack 2 dla systemów 32-bitowych                                               |
| Windows Server 2008 dla systemów z procesorem Itanium i Windows Server 2008 z dodatkiem Service Pack 2 dla systemów z procesorem Itanium                             |
| Windows 7 dla systemów 32-bitowych i Windows 7 z dodatkiem Service Pack 1 dla systemów 32-bitowych                                                                   |
| Windows Server 2008 R2 dla systemów opartych na procesorach Itanium i Windows Server 2008 R2 z dodatkiem Service Pack 1 dla systemów opartych na procesorach Itanium |

Często zadawane pytania
-----------------------

<span></span>
**Jaki zakres obejmuje poradnik?**  
Niniejszy poradnik precyzuje informacje i powiadamia o dostępności aktualizacji niezwiązanej z zabezpieczeniami, przeznaczonej do rozwiązania problemu z wymuszaniem podpisanych sterowników. Aktualizacja powstrzymuje metodę umożliwiającą ładowanie niepodpisanych sterowników przez moduł winload.exe. Ta technika jest często wykorzystywana przez złośliwe oprogramowanie (np programy typu rootkit), które w ten sposób ładuje się do pamięci po wstępnej infekcji. Problem dotyczy oprogramowania wymienionego w powyższej tabeli **Programy, których dotyczy poradnik**.

**Co jest przyczyną problemu?**  
Moduł winload.exe podczas uruchamiania systemu sprawdza, czy systemowe pliki binarne są podpisane. Pewne niedociągnięcia w tym procesie umożliwiają załadowanie niepodpisanych plików binarnych. W takiej sytuacji Windows nie może zagwarantować integralności niektórych podstawowych elementów systemu.

**Co to jest Moduł ładujący system operacyjny Windows (winload.exe)?**  
Moduł ładujący system operacyjny Windows (winload.exe) ładuje jądro systemu Windows wraz z współzależnościami i sterownikami rozruchowymi. Moduł zawiera również kod wysyłający zapytania do oprogramowania BIOS i pobierający podstawowe informacje o urządzeniach oraz konfiguracji komputera. Aplikacja jest częścią systemu operacyjnego i ładuje konkretną wersję systemu Windows. Moduł wykorzystuje oprogramowanie układowe do załadowania jądra systemu operacyjnego i uruchomienia krytycznych sterowników urządzeń z lokalnego dysku twardego.

**Co to jest podpisywanie sterowników?**  
Podpis sterowników to powiązanie cyfrowego podpisu z pakietem sterowników. Proces instalacji urządzeń systemu Windows wykorzystuje cyfrowe podpisu do weryfikowania integralności pakietów sterowników i tożsamości dostawcy (producenta oprogramowania) tych pakietów. Oprócz tego zasada podpisywania kodu dla trybu jądra w wersjach x64 systemu Windows Vista i nowszych wymaga, aby każdy ładowany sterownik trybu jądra był podpisany. Więcej informacji na temat podpisywania sterowników zawiera artykuł [Driver Signing](http://msdn.microsoft.com/en-us/library/ff544865(vs.85).aspx) (jęz. ang.).

**Co to jest program typu rootkit?**  
Głównym celem programów typu rootkit jest wykonywanie funkcji, które utrudniają ich wykrycie lub usunięcie przez administratora systemu – np. ukrywanie siebie lub innego złośliwego oprogramowania.

**Czy aktualizacja usuwa program typu rootkit z zainfekowanego systemu?**  
Nie. Aktualizacja zapobiega metodzie wykorzystywanej przez programy typu rootkit do ukrywania się przed programami usuwającymi złośliwe oprogramowanie. Po zainstalowaniu tej aktualizacji należy zastosować inne środki w celu usunięcia programu typu rootkit z zainfekowanego systemu.

**Jak rozpoznać infekcję programem typu rootkit?**
Po zainstalowaniu aktualizacji program usuwający złośliwe oprogramowanie powinien wykryć program typu rootkit i poinformować użytkownika o jego obecności.

**Jak odinstalować program typu rootkit?**
W większości przypadków ręczne usuwanie programów typu rootkit nie jest zalecane. Aby usunąć to zagrożenie i inne niechciane oprogramowanie z komputera, należy użyć [narzędzia Microsoft Windows do usuwania złośliwego oprogramowania](http://www.microsoft.com/security/malwareremove/default.aspx), [programu Microsoft Security Essentials](http://www.microsoft.com/security_essentials/), skanera [Windows Live OneCare](http://onecare.live.com/site/en-us/default.htm) lub innego zaktualizowanego programu skanującego i usuwającego złośliwe oprogramowanie. Więcej informacji na temat produktów zabezpieczających firmy Microsoft można znaleźć w witrynie <http://www.microsoft.com/protect/products/computer/default.mspx>.

**Czy ta aktualizacja zapobiegnie przyszłym infekcjom?**
Nie. Ta aktualizacja utrudnia maskowanie się programom typu rootkit, ale nie rozwiązuje luki bezpieczeństwa, więc nie zapobiegnie przyszłym infekcjom.

**Dlaczego ta aktualizacja jest dostępna wyłącznie dla systemów w wersji x64?**
Podpisywanie sterowników nie jest wymagane w 32-bitowych edycjach wyszczególnionych systemów operacyjnych Windows. Luka ta nie dotyczy systemów opartych na procesorach Itanium.

**Jestem developerem, który dostarcza podpisane pliki binarne. Czy ta aktualizacja będzie się wiązać z koniecznością ponownego podpisania wszystkich moich plików binarnych?**
Nie. Ta aktualizacja nie wymaga modyfikowania istniejących systemowych plików binarnych.

**Gdzie w witrynie Windows Update firma Microsoft zamieści informacje o tej aktualizacji?**
Aktualizacja jądra systemu Windows zalicza się do aktualizacji o wysokim priorytecie w witrynie Windows Update. W witrynie Windows Update znajdzie się ona w kategorii „Wysoki priorytet” dla użytkowników, którzy nie pobierali jeszcze aktualizacji, a korzystają z wymienionego wyżej oprogramowania.

**Czy ta aktualizacja będzie rozpowszechniana za pośrednictwem funkcji Aktualizacje automatyczne?**
Tak, ta aktualizacja będzie rozpowszechniana za pośrednictwem funkcji Aktualizacje automatyczne dla oprogramowania wymienionego powyżej w tabeli **Programy, których dotyczy problem**.

**Czy ta aktualizacja wymaga opublikowania biuletynu?**
Nie, ten problem nie wymaga opublikowania biuletynu zabezpieczeń i aktualizacji zabezpieczeń firmy Microsoft. Aby program był w stanie wykonać kod w sposób opisany powyżej, należy go wcześniej uruchomić ze stosownymi uprawnieniami. Aktualizacja wprowadza zmiany, których celem jest zapewnienie, że podczas etapu rozruchu można uruchomić wyłącznie dozwolone programy, które zostały podpisane przez poprawny urząd certyfikacji.

**Ten poradnik zabezpieczeń dotyczy aktualizacji niezwiązanej z zabezpieczeniami. Czy nie ma w tym sprzeczności?**  
Poradniki zabezpieczeń dotyczą zmian w dziedzinie zabezpieczeń, które mogą nie wymagać biuletynu zabezpieczeń, lecz mimo to wpływać na ogólne bezpieczeństwo klienta. Poradniki zabezpieczeń są sposobem, w jaki firma Microsoft przekazuje klientom informacje związane z bezpieczeństwem dotyczące problemów, które mogą nie zostać zakwalifikowane jako luki w zabezpieczeniach i nie wymagać biuletynu zabezpieczeń, a także problemów, dla których biuletyny zabezpieczeń nie zostały opublikowane. W omawianym przypadku firma Microsoft informuje o dostępności aktualizacji, która wpływa na zdolność przeprowadzania kolejnych aktualizacji, w tym także aktualizacji zabezpieczeń. Z tego powodu poradnik dotyczy raczej ogólnego bezpieczeństwa, niż określonej luki w zabezpieczeniach.

Zalecane czynności
------------------

<span></span>
**Zapoznanie się z artykułem bazy wiedzy Microsoft Knowledge Base związanym z niniejszym poradnikiem**

Firma Microsoft zachęca użytkowników do zainstalowania tych aplikacji. Dodatkowe informacje o tych aktualizacjach można znaleźć w [artykule 2506014 bazy wiedzy Microsoft Knowledge Base](http://support.microsoft.com/kb/2506014).

Aby uzyskać więcej informacji na temat terminologii użytej w tym poradniku, jak np. „aktualizacja”, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).

**Chroń swój komputer**

W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).

**Regularne aktualizowanie systemu Windows**

Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

### Inne informacje:

#### Microsoft Active Protections Program (MAPP)

W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Uwagi

-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 308 801 (koszt połączenia to jeden impuls połączenia lokalnego) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

#### Zrzeczenie odpowiedzialności

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (12 kwietnia 2011 r.): Poradnik opublikowany.

*Built at 2014-04-18T01:50:00Z-07:00*
