---
TOCTitle: 967940
Title: Poradnik zabezpieczeń firmy Microsoft 967940
ms:assetid: 967940
ms:contentKeyID: 61232268
ms:mtpsurl: 'https://technet.microsoft.com/pl-PL/library/967940(v=Security.10)'
---

Security Advisory

Poradnik zabezpieczeń firmy Microsoft 967940
============================================

Aktualizacja funkcji autouruchamiania systemu Windows
-----------------------------------------------------

Opublikowano: 24 lutego 2009 | Zaktualizowano: 22 lutego 2011

**Wersja:** 2.1

Firma Microsoft informuje o dostępności aktualizacji dotyczącej funkcji Autouruchamianie, która pomaga ograniczyć działanie funkcji Autoodtwarzanie do odtwarzania wyłącznie nośników CD i DVD w obsługiwanych wersjach systemów Windows XP, Windows Server 2003, Windows Vista i Windows Server 2008. Ograniczenie działania funkcji Autoodtwarzanie do odtwarzania wyłącznie nośników CD i DVD pozwala chronić klientów przed atakami wykorzystującymi wykonanie przez tę funkcję dowolnego kodu podczas podłączania dysku flash USB, udziałów sieciowych lub innych nośników innych niż dyski CD i DVD, które zawierają system plików z plikiem Autorun.inf.

Firma Microsoft opublikowała następujące aktualizacje związane z tym poradnikiem.

-   Aktualizacja opublikowana przez firmę Microsoft 24 lutego 2009 r.:  
    W [artykule 967715 bazy wiedzy Microsoft Knowledge Base](http://support.microsoft.com/kb/967715) opisano aktualizację usuwającą problem dotyczący wymuszania wyłączenia funkcji Autouruchamianie, która może pomóc zapewnić bezpieczeństwo systemów klientów. Aktualizacja ta usuwa problem, który uniemożliwia prawidłowe działanie klucza rejestru NoDriveTypeAutoRun w obsługiwanych wersjach systemów Windows XP i Windows Server 2003. Aktualizacja jest dostępna za pośrednictwem funkcji aktualizacji automatycznych i w Centrum pobierania Microsoft, a jej zainstalowanie może być wymagane w zagrożonych systemach przed instalacją późniejszych aktualizacji funkcji Autouruchamianie.
    **Uwaga** Użytkownicy wszystkich wersji systemów Windows Vista, Windows Vista Service Pack 1 i Windows Server 2008, chcący skorzystać z ustawień klucza rejestru, które wyłączają funkcję Autouruchamianie, muszą zainstalować aktualizację zabezpieczeń dostarczoną wraz z biuletynem zabezpieczeń [MS08-038](http://go.microsoft.com/fwlink/?linkid=117296) (950582).
-   Aktualizacja opublikowana przez firmę Microsoft 25 sierpnia 2009 r.:  
    [W artykule 971029 bazy wiedzy Microsoft Knowledge Base](http://support.microsoft.com/kb/971029) opisano aktualizację funkcji Autouruchamianie, która ogranicza działanie funkcji Autoodtwarzanie do odtwarzania nośników CD i DVD. Zadaniem tej aktualizacji jest zapobiec działaniu funkcjonalności Autoodtwarzanie w przypadku dysków USB, zewnętrznych dysków twardych i udziałów sieciowych. Ta aktualizacja zabezpieczeń jest dostępna dla obsługiwanych wersji systemów Windows XP, Windows Server 2003, Windows Vista i Windows Server 2008. Pierwotnie można było ją tylko pobrać z witryny Centrum pobierania Microsoft.
-   Aktualizacja opublikowana przez firmę Microsoft 8 lutego 2011 r.:  
    Aktualizacja funkcji Autouruchamianie opisana w [artykule 971029 bazy wiedzy Microsoft Knowledge Base](http://support.microsoft.com/kb/971029) jest obecnie dostępna za pośrednictwem mechanizmu aktualizacji automatycznych. Użytkownikom, którzy wcześniej zainstalowali ręcznie aktualizację 971029, omawiana aktualizacja nie będzie oferowana. Nie muszą oni także podejmować żadnych dodatkowych działań.
-   Aktualizacja opublikowana przez firmę Microsoft 22 lutego 2011 r.:  
    Zmiana w logice wdrażania aktualizacji opisanych w tym poradniku. Ta zmiana w logice wdrażania ma na celu zminimalizowanie działań ze strony użytkownika wymaganych do zainstalowania aktualizacji w systemach, w których skonfigurowano aktualizacje automatyczne. Dzięki tej zmianie instalowanie aktualizacji zwykle nie będzie wymagało działania ze strony użytkownika, jako że funkcja aktualizacji automatycznych wykrywa konfigurację systemu docelowego, pobiera aktualizacje i instaluje je automatycznie lub według harmonogramu określonego przez użytkownika.
    Użytkownikom, którzy wcześniej zainstalowali aktualizacje, omawiane aktualizacje nie będą oferowane. Nie muszą oni także podejmować żadnych dodatkowych działań.

### Informacje ogólne

Przegląd
--------

<span></span>
**Cel poradnika:** Przedstawienie wyjaśnień oraz powiadomienie o dostępności aktualizacji niezwiązanych z zabezpieczeniami, które usuwają problem z działaniem klucza rejestru NoDriveTypeAutoRun i ograniczają działanie funkcji Autoodtwarzanie w zagrożonych systemach. Aktualizacje te dotyczą oprogramowania wymienionego w poniższej tabeli **Programy, których dotyczy poradnik**.

**Status poradnika:** Opublikowano artykuły w bazie wiedzy Microsoft Knowledge Base oraz odpowiednie aktualizacje.

**Zalecenie:** Przeczytać wymienione artykuły bazy wiedzy Knowledge Base i zainstalować odpowiednie aktualizacje.

 
<table style="border:1px solid black;">
<thead>
<tr class="header">
<th>Materiały pomocnicze</th>
<th>Identyfikacja</th>
</tr>
</thead>
<tbody>
<tr class="odd">
<td style="border:1px solid black;"><strong>Nr ref. CVE</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2008-0951">CVE-2008-0951</a></td>
</tr>
<tr class="even">
<td style="border:1px solid black;"><strong>Artykuł w bazie wiedzy Microsoft Knowledge Base</strong></td>
<td style="border:1px solid black;"><a href="http://support.microsoft.com/kb/967715">967715</a> <br />
<a href="http://support.microsoft.com/kb/971029">971029</a></td>
</tr>
</tbody>
</table>
 

Niniejszy poradnik dotyczy następującego oprogramowania.

|                                                                                                                                                           |
|-----------------------------------------------------------------------------------------------------------------------------------------------------------|
| Programy, których dotyczy poradnik                                                                                                                        |
| Microsoft Windows 2000 z dodatkiem Service Pack 4<sup>[1]</sup>                                                                                                  |
| Windows XP z dodatkiem Service Pack 2<sup>[1]</sup> i Windows XP z dodatkiem Service Pack 3                                                                        |
| Windows XP Professional x64 Edition<sup>[1]</sup> i Windows XP Professional x64 Edition z dodatkiem Service Pack 2                                                 |
| Windows Server 2003 z dodatkiem Service Pack 1<sup>[1]</sup> i Windows Server 2003 z dodatkiem Service Pack 2                                                      |
| Windows Server 2003 x64 Edition<sup>[1]</sup> i Windows Server 2003 x64 Edition z dodatkiem Service Pack 2                                                         |
| Windows Server 2003 z dodatkiem SP1 dla systemów z procesorem Itanium<sup>[1]</sup> i Windows Server 2003 z dodatkiem SP2 dla systemów z procesorem Itanium        |
| Windows Vista<sup>[1]</sup><sup>[2]</sup>, Windows Vista z dodatkiem Service Pack 1<sup>[2]</sup> i Windows Vista z dodatkiem Service Pack 2                                         |
| Windows Vista x64 Edition<sup>[1]</sup><sup>[2]</sup>, Windows Vista x64 Edition z dodatkiem Service Pack 1<sup>[2]</sup> i Windows Vista x64 Edition z dodatkiem Service Pack 2     |
| Windows Server 2008 dla systemów 32-bitowych<sup>[2]</sup> i Windows Server 2008 z dodatkiem Service Pack 2                                                        |
| Windows Server 2008 dla systemów opartych na procesorze x64<sup>[2]</sup> i Windows Server 2008 dla systemów opartych na procesorze x64 z dodatkiem Service Pack 2 |
| Windows Server 2008 dla systemów z procesorem Itanium<sup>[2]</sup> i Windows Server 2008 dla systemów z procesorem Itanium z dodatkiem Service Pack 2             |

<sup>[1]</sup>Dla tych systemów operacyjnych upłynął okres pomocy technicznej. Więcej informacji na temat cyklu pomocy technicznej dla produktów można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

<sup>[2]</sup>W przypadku tych systemów, aby możliwe było skorzystanie z ustawień kluczy rejestru pozwalających na wyłączenie funkcji Autouruchamianie, klienci muszą zainstalować aktualizację dostarczoną wraz z biuletynem zabezpieczeń [MS08-038](http://go.microsoft.com/fwlink/?linkid=117296) (950582).

Często zadawane pytania
-----------------------

<span></span>
**Czy te aktualizacje mają wpływ na aktualne ustawienia funkcji Autouruchamianie?**  
Tak. Choć początkowa aktualizacja oferowana przez ten poradnik nie powodowała zmiany istniejących ustawień funkcji Autouruchamianie w systemie (zamiast tego dawała użytkownikom możliwość wymuszenia żądanych ustawień automatycznego uruchamiania), to aktualizacja tej funkcji opisana w [artykule 971029 bazy wiedzy Microsoft Knowledge Base](http://support.microsoft.com/kb/971029) ogranicza działanie funkcji Autoodtwarzanie tylko do nośników CD i DVD.

**Jaki jest wpływ instalacji tych aktualizacji na obsługę systemu?**  
Po zainstalowaniu początkowej aktualizacji opisanej w [artykule 967715 bazy wiedzy Microsoft Knowledge Base](http://support.microsoft.com/kb/967715) domyślne ustawienie rejestru wyłączające funkcję Autouruchamianie na dyskach sieciowych jest wymuszane prawidłowo.

Po zainstalowaniu aktualizacji [971029](http://support.microsoft.com/kb/971029) klienci mogą zetknąć się z następującym działaniem funkcji automatycznego odtwarzania:

-   Wiele dostępnych na rynku urządzeń (oraz tych, które niedługo się pojawią) wykorzystuje funkcję Autouruchamianie i okno funkcji Autoodtwarzanie do zaprezentowania i zainstalowania oprogramowania po włożeniu dysku DVD lub CD bądź podłączeniu dysku flash USB. Omawiana aktualizacja nie ma wpływu na działanie funkcji Autoodtwarzanie w odniesieniu do dysków CD i DVD.
-   Użytkownicy, którzy zainstalują tę aktualizację, nie będą już otrzymywać komunikatów instalacyjnych z monitami o zainstalowanie programów dostarczanych na dyskach flash USB. Takie oprogramowanie trzeba będzie zainstalować ręcznie. W tym celu należy kliknąć polecenie **Otwórz folder**, aby wyświetlić pliki, a następnie przejść do programu instalacyjnego i kliknąć dwukrotnie jego ikonę, aby go uruchomić.
-   Niektóre dyski flash USB posiadają oprogramowanie układowe, które sprawia, że po podłączeniu do komputera dyski te są widoczne w systemie jako stacje dysków CD. Omawiana aktualizacja nie ma wpływu na działanie funkcji Autoodtwarzanie w odniesieniu do takich dysków flash USB.

**Jak można wyłączyć funkcję autouruchamiania?**  
Aby można było wyłączyć funkcję autouruchamiania, system musi spełniać dwa warunki: musi być w nim zainstalowana jedna z aktualizacji omówionych w niniejszym poradniku, a dla funkcji związanych z autouruchamianiem, które mają zostać wyłączone, musi być ustawiona odpowiednia wartość klucza rejestru. Informacje na temat sposobu dystrybucji tych aktualizacji oraz określonych wartości wymaganych do wyłączenia funkcjonalności autouruchamiania w różnych wersjach systemu operacyjnego można znaleźć w [artykule 967715 bazy wiedzy Microsoft Knowledge Base](http://support.microsoft.com/kb/967715).

**Czy trzeba instalować omawianą aktualizację, jeśli była ona oferowana i zainstalowana za pośrednictwem artykułu 953252 bazy wiedzy Microsoft Knowledge Base?**
Nie. W przypadku systemów, w których zainstalowano aktualizację oferowaną w [artykule 953252 bazy wiedzy Microsoft Knowledge Base,](http://support.microsoft.com/kb/953252) nie trzeba instalować aktualizacji z [artykułu 967715 bazy wiedzy Microsoft Knowledge Base](http://support.microsoft.com/kb/967715). W systemach z zainstalowaną aktualizacją z [artykułu 953252 bazy wiedzy Microsoft Knowledge Base](http://support.microsoft.com/kb/953252) znajduje się już wersja aktualizacji prawidłowo respektująca wartości kluczy rejestru wyłączające funkcjonalność autouruchamiania. Aktualizacja oferowana za pośrednictwem [artykułu 967715 bazy wiedzy Microsoft Knowledge Base](http://support.microsoft.com/kb/967715)jest tą samą aktualizacją, która jednak była wdrażana poprzez funkcję aktualizacji automatycznych.

**Czy dla systemu będą oferowane aktualizacje z artykułu 953252 bazy wiedzy Microsoft Knowledge Base, jeśli są w nim już zainstalowane aktualizacje z artykułu 967715?**
Nie. Mechanizm aktualizacji automatycznych sprawdzi, czy w systemie znajduje się już poprawka prawidłowo respektująca wartości kluczy rejestru pozwalające na wyłączanie funkcjonalności autouruchamiania, która była oferowana w [artykule 953252 bazy wiedzy Microsoft Knowledge Base](http://support.microsoft.com/kb/953252). W przypadku znalezienia poprawionego kodu użytkownikom nie będą ponownie oferowane aktualizacje z [artykułu 967715 bazy wiedzy Microsoft Knowledge Base](http://support.microsoft.com/kb/967715), ponieważ obie aktualizacje zawierają takie same zmiany, chociaż aktualizacja z [artykułu 953252 bazy wiedzy Microsoft Knowledge Base](http://support.microsoft.com/kb/953252) nie była wdrażana za pośrednictwem mechanizmu aktualizacji automatycznych.

**Czy aktualizacje oferowane w artykułach 953252 i 967715 bazy wiedzy Microsoft Knowledge Base wyłączają funkcjonalność autouruchamiania?**
Nie. Oferowane aktualizacje powodują, że wartości kluczy rejestru pozwalające na wyłączenie tej funkcjonalności są prawidłowo respektowane. Omawiane aktualizacje nie powodują zmiany wartości kluczy rejestru i nie zmieniają wartości, które ustawiono przed zainstalowaniem tych aktualizacji. Jeśli przed zainstalowaniem aktualizacji wartości rejestru nie były ustawione, w celu wyłączenia funkcjonalności autouruchamiania konieczne będzie wprowadzenie odpowiednich ustawień kluczy rejestru.

**Czy do zmiany ustawień rejestru w celu wyłączenia funkcjonalności autouruchamiania można użyć zasad grupy?**
Tak. W systemach z zainstalowaną aktualizacją wyłączenie funkcjonalności autouruchamiania można przeprowadzić poprzez ręczne ustawienie odpowiednich wartości kluczy rejestru lub wykorzystanie zasad grupy w środowisku przedsiębiorstwa. Więcej informacji na temat wprowadzania ustawień rejestru oraz określonych wartości zależnych od systemu operacyjnego można znaleźć w [artykule 967715 bazy wiedzy Microsoft Knowledge Base](http://support.microsoft.com/kb/967715).

**Gdzie można znaleźć aktualizacje dla systemów Windows Vista i Windows Server 2008?**
Poprawka usuwająca problem opisany w niniejszym poradniku w odniesieniu do systemów Windows Vista i Windows Server 2008 została dołączona do aktualizacji zabezpieczeń dostarczanej wraz z biuletynem [MS08-038](http://technet.microsoft.com/security/bulletin/ms08-038). Aby możliwe było skorzystanie z ustawień kluczy rejestru pozwalających na wyłączenie funkcji autouruchamiania, użytkownicy systemów Windows Vista i Windows Server 2008 muszą zainstalować aktualizację zabezpieczeń dostarczoną w biuletynie [MS08-038](http://go.microsoft.com/fwlink/?linkid=117296) (950582).

Zalecane czynności
------------------

<span></span>
-   **Zapoznanie się z artykułem bazy wiedzy Microsoft Knowledge Base związanym z niniejszym poradnikiem**

    Firma Microsoft zachęca użytkowników do zainstalowania tych aplikacji. Dodatkowe informacje o tych aktualizacjach można znaleźć w [artykule 967715 bazy wiedzy Microsoft Knowledge Base](http://support.microsoft.com/kb/967715) i [artykule 971029 bazy wiedzy Microsoft Knowledge Base](http://support.microsoft.com/kb/971029).

    Aby uzyskać więcej informacji na temat terminologii użytej w tym poradniku, jak np. „aktualizacja”, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).

### Other Information

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (24 lutego 2009 r.): Poradnik opublikowany.
-   Wersja 1.1 (25 sierpnia 2009 r.): Zaktualizowano podsumowanie w celu powiadomienia użytkowników o aktualizacji funkcji autouruchamiania, która ogranicza funkcjonalność Autoodtwarzanie do nośników CD-ROM i DVD-ROM, dostępnej dla systemów Windows XP, Windows Server 2003, Windows Vista i Windows Server 2008 w artykule 971029 bazy wiedzy Microsoft Knowledge Base.
-   Wer. 2.0 (8 lutego 2011 r.): Zaktualizowanie podsumowania w celu powiadomienia użytkowników, że aktualizacja 971029 funkcji Autouruchamianie, która ogranicza działanie funkcji Autoodtwarzanie do odtwarzania nośników CD i DVD, będzie oferowana za pośrednictwem funkcji aktualizacji automatycznych.
-   Wer. 2.1 (22 lutego 2011 r.): Zaktualizowano podsumowanie w celu powiadomienia użytkowników o zmianie w logice wdrażania aktualizacji opisanych w tym poradniku. Ta zmiana ma na celu zminimalizowanie działań ze strony użytkownika wymaganych do zainstalowania aktualizacji w systemach, w których skonfigurowano aktualizacje automatyczne.

*Built at 2014-04-18T01:50:00Z-07:00*
