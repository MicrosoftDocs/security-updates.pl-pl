---
TOCTitle: 904420
Title: Poradnik zabezpieczeń firmy Microsoft 904420
ms:assetid: 904420
ms:contentKeyID: 61232204
ms:mtpsurl: 'https://technet.microsoft.com/pl-PL/library/904420(v=Security.10)'
---

Security Advisory

Poradnik zabezpieczeń firmy Microsoft 904420
============================================

Win32/Mywife.E@mm
-----------------

Opublikowano: 30 stycznia 2006 | Zaktualizowano: 2 lutego 2006

Firma Microsoft pragnie zasygnalizować klientom pojawienie się odmiany niepożądanego oprogramowania Mywife, służącego do masowego rozsyłania poczty, o nazwie Win32/Mywife.E@mm. Niepożądane oprogramowanie do masowego rozsyłania poczty próbuje za pośrednictwem technik socjologicznych nakłonić użytkowników do otwarcia załącznika dołączonego do poczty e-mail. Jeśli odbiorca otworzy plik, niepożądane oprogramowanie automatycznie rozpocznie rozsyłanie się do wszystkich kontaktów w systemowej książce adresowej. Oprogramowanie to może się także rozprzestrzenić w zapisywalnych udziałach sieciowych w systemach, w których hasło administratora jest puste.

W przypadku korzystania z systemów operacyjnych Windows XP z dodatkiem Service Pack 1, Windows XP z dodatkiem Service Pack 2, Windows Server 2003 lub Windows Server 2003 z dodatkiem Service Pack 1 ryzyko związane z tym niepożądanym oprogramowaniem jest mniejsze; w przypadku pustego hasła konta konto nie jest prawidłowym poświadczeniem sieciowym. W środowisku gwarantującym fizyczne bezpieczeństwo, w którym nie ma potrzeby korzystania z konta w sieci oraz w którym wykorzystywane są systemy operacyjne Windows XP lub Windows Server 2003, puste hasło jest bardziej bezpieczne niż słabe hasło. Domyślnie puste hasła mogą być wykorzystywane tylko lokalnie w systemach Windows XP oraz Windows Server 2003.

W przypadku klientów korzystających z najnowszego i zaktualizowanego oprogramowania antywirusowego ryzyko zainfekowania niepożądanym oprogramowaniem Win32/Mywife.E@mm jest mniejsze. Klienci powinni skonsultować się ze swoim dostawcą oprogramowania antywirusowego. Producenci oprogramowania antywirusowego nadali różne nazwy temu typowi niepożądanego oprogramowania, ale grupa CME (Common Malware Enumeration) przypisała mu identyfikator CME-24.

W systemach zainfekowanych przez Win32/Mywife@E.mm głównym zadaniem tego oprogramowania jest trwałe uszkodzenie trzeciego dnia każdego miesiąca pewnej liczby plików w popularnych formatach dokumentów. Pierwszym dniem, w którym ma dojść do trwałego uszkodzenia przez niepożądane oprogramowanie zawartości określonych plików dokumentów, jest 3 lutego 2006. Oprogramowanie zmieni również lub usunie pliki i klucze rejestru związane z pewnymi aplikacjami odpowiedzialnymi za bezpieczeństwo komputera. Spowoduje to, że aplikacje te nie będą się uruchamiały wraz ze startem systemu Windows. Więcej informacji można znaleźć w [Encyklopedii wirusów firmy Microsoft (j.ang.)](http://www.microsoft.com/security/encyclopedia/details.aspx?name=win32/mywife.e@mm).

Tak samo jak w przypadku wszystkich znanych obecnie odmian niepożądanego oprogramowania Mywife, ta odmiana nie wykorzystuje usterki zabezpieczeń. Jej działanie jest uzależnione od otwarcia przez użytkownika zainfekowanego załącznika. Niepożądane oprogramowanie dokonuje również próby skanowania sieci w poszukiwaniu systemów, z którymi mogłoby się połączyć i je zainfekować. Dokonuje tego w kontekście użytkownika. Jeśli oprogramowaniu nie powiedzie się połączenie z jednym z takich systemów, próbuje ponownie, logując się przy użyciu nazwy użytkownika „Administrator” i pustego hasła.

Klienci, którzy są przekonani lub nie są pewni, czy ich komputery zostały zainfekowane niepożądanym oprogramowaniem Mywife, powinni skontaktować się ze swoim dostawcą oprogramowania antywirusowego. Można również odwiedzić witrynę sieci Web [Windows Live Safety Center Beta (j.ang.)](http://safety.live.com/), która oferuje możliwość wyboru opcji „Protection Scan”, pozwalającej na sprawdzenie, czy system nie został zainfekowany. Dodatkowo witryna [Windows OneCare Live Beta (j.ang.)](http://www.windowsonecare.com/), dostępna dla systemów w języku angielskim, oferuje wykrywanie i ochronę przed niepożądanym oprogramowaniem Mywife i jego znanymi odmianami.

Więcej informacji na temat niepożądanego oprogramowania Mywife, w jaki sposób sprawdzić, czy komputer został zainfekowany, oraz sposobów naprawy zainfekowanego systemu można znaleźć w [Encyklopedii wirusów firmy Microsoft (j.ang.)](http://www.microsoft.com/security/encyclopedia/details.aspx?name=win32/mywife.e@mm). Dodatkowe informacje na temat Encyklopedii wirusów firmy Microsoft można znaleźć w sekcji „Przegląd”. Stale zachęcamy naszych klientów, by podchodzili ze szczególną ostrożnością do nieznanych załączników poczty e-mail, oraz by przestrzegali poradnika Chroń swój komputer, dotyczącego włączania zapory, pobierania aktualizacji oprogramowania oraz instalacji oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/athome/security/protect/windowsxpsp2/default.mspx).

### Informacje ogólne

Przegląd
--------

<span></span>
**Cel poradnika:** Zasygnalizować klientom pojawienie się niepożądanego oprogramowania Win32/Mywife.E@mm, atakującego systemy, na których uruchomiony jest system Microsoft Windows.

**Status poradnika:** Data publikacji poradnika

**Zalecenie:** Zapoznać się z zalecanymi czynnościami, przeskanować i usunąć robaka z zainfekowanych systemów.

| Materiały pomocnicze                       | Identyfikacja                                                                                                    |
|--------------------------------------------|------------------------------------------------------------------------------------------------------------------|
| **Encyklopedia wirusów firmy Microsoft**   | [Win32/Mywife.E@mm (j.ang.)](http://www.microsoft.com/security/encyclopedia/details.aspx?name=win32/mywife.e@mm) |
| **Witryna Windows OneCare**                | [http://www.windowsonecare.com/ (j.ang.)](http://www.windowsonecare.com/)                                        |
| **Witryna Windows Live SafetyCenter Beta** | [http://safety.live.com/ (j.ang.)](http://safety.live.com/)                                                      |
| **Nr referencyjny CME**                    | [CME-24 (j.ang.)](http://cme.mitre.org/data/list.html)                                                           |

Niniejszy biuletyn dotyczy następującego oprogramowania.

|                                                                                                               |
|---------------------------------------------------------------------------------------------------------------|
| Programy, których dotyczy biuletyn                                                                            |
| Microsoft Windows 2000 z dodatkiem Service Pack 4                                                             |
| Microsoft Windows XP z dodatkiem Service Pack 1                                                               |
| Microsoft Windows XP z dodatkiem Service Pack 2                                                               |
| Microsoft Windows XP Professional x64 Edition                                                                 |
| Microsoft Windows Server 2003                                                                                 |
| Microsoft Windows Server 2003 dla systemów z procesorem Itanium                                               |
| Microsoft Windows Server 2003 z dodatkiem Service Pack 1                                                      |
| Microsoft Windows Server 2003 z dodatkiem SP1 dla systemów z procesorem Itanium                               |
| Microsoft Windows Server 2003 x64 Edition                                                                     |
| Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (ME) |

Często zadawane pytania
-----------------------

<span></span>
**Jaki zakres obejmuje biuletyn?**
Zadaniem biuletynu jest zasygnalizowanie klientom pojawienia się niepożądanego oprogramowania Mywife, atakującego komputery z systemem Windows, oraz opisanie kroków, jakie można podjąć, by zapobiegać ewentualnym infekcjom i naprawiać szkody przez nie wyrządzone.

**Czy opisywany problem jest usterką zabezpieczeń wymagającą opublikowania przez firmę Microsoft aktualizacji zabezpieczeń?**
Nie. To nie jest usterka zabezpieczeń. Niniejszy poradnik został opublikowany, by dostarczyć dodatkowe informacje użytkownikom, których komputery mogą być zainfekowane niepożądanym oprogramowaniem Mywife.

**Jakie mogą być potencjalne szkody?**

Trzeciego dnia każdego miesiąca, poczynając od 3 lutego, ta odmiana niepożądanego oprogramowania resetuje zawartość plików o określonych rozszerzeniach. Wyszukuje na dysku twardym pliki o podanych poniżej rozszerzeniach, po czym zastępuje ich zawartość ciągiem „DATA Error \[47 0F 94 93 F4 K5\]”:

-   .doc
-   .xls
-   .mdb
-   .mde
-   .ppt
-   .pps
-   .zip
-   .rar
-   .pdf
-   .psd
-   .dmp

Więcej informacji można znaleźć w [Encyklopedii wirusów firmy Microsoft (j.ang.)](http://www.microsoft.com/security/encyclopedia/details.aspx?name=win32/mywife.e@mm).

**Niektóre źródła donoszą, że zainfekowane mogą być miliony komputerów. Jak firma Microsoft ocenia zakres tej infekcji?**

Nasze analizy dowiodły, że licznik internetowy jest w sztuczny sposób manipulowany. Dane, z których korzysta licznik internetowy, nie są wiarygodnym wskaźnikiem stopnia zainfekowania ani liczby zainfekowanych komputerów. W tej sytuacji wykorzystujemy własne, wewnętrzne dane, oraz dane naszych partnerów branżowych, by zmierzyć wpływ zagrożenia na klientów. Informacje te pomogły nam ustalić, że atak jest znacznie bardziej ograniczony i nie sięga obecnie granicy milionów zainfekowanych komputerów.

**Czy moje oprogramowanie antywirusowe zapewnia ochronę przed próbami wykorzystania niepożądanego oprogramowania?**
Wymienieni poniżej członkowie organizacji [Virus Information Alliance (j.ang.)](http://www.microsoft.com/technet/security/alerts/info/via.mspx) poinformowali, że ich oprogramowanie antywirusowe oferuje zabezpieczenia przed wykorzystaniem niepożądanego oprogramowania Mywife.

|                                                                                                         |
|---------------------------------------------------------------------------------------------------------|
| [Aladdin (j.ang.)](http://www.aladdin.com/home/csrt/valerts2.asp?virus_no=22035http://www.aladdin.com/) |
| [Computer Associates (j.ang.)](http://www3.ca.com/securityadvisor/virusinfo/virus.aspx?id=40223)        |
| [F-secure (j.ang.)](http://www.f-secure.com/v-descs/nyxem_e.shtml)                                      |
| [Kaspersky (j.ang.)](http://www.viruslist.com/en/viruses/encyclopedia?virusid=109064)                   |
| [McAfee (j.ang.)](http://vil.nai.com/vil/content/v_138065.htm)                                          |
| [Norman (j.ang.)](http://www.norman.com/virus/virus_descriptions/28031/)                                |
| [Panda (j.ang.)](http://www.pandasoftware.com/virus_info/encyclopedia/overview.aspx?idvirus=51917)      |
| [Symantec (j.ang.)](http://securityresponse.symantec.com/avcenter/venc/data/w32.blackmal.e@mm.html)     |
| [Trend Micro (j.ang.)](http://www.trendmicro.com/vinfo/virusencyclo/default5.asp?vname=worm_grew.a)     |
| [ESET (j.ang.)](http://www.eset.com/)                                                                   |
| [Sophos (j.ang.)](http://www.sophos.com/virusinfo/analyses/w32nyxemd.html)                              |

Zalecane czynności
------------------

<span></span>
-   **Używaj aktualnego oprogramowania antywirusowego**

    Większość programów antywirusowych potrafi wykryć i zapobiec zainfekowaniu przez znane, niebezpieczne oprogramowanie. Zawsze należy korzystać z oprogramowania antywirusowego, które jest automatycznie aktualizowane za pomocą najnowszych plików definicji wirusów, co pomoże w zapobieganiu infekcji. Jeśli oprogramowanie antywirusowe nie jest jeszcze zainstalowane na komputerze, może ono zostać pobrane od kilku dostawców. Więcej informacji można znaleźć w następującej witrynie sieci Web: <http://www.microsoft.com/poland/athome/security/downloads/default.mspx>

-   **Zachowuj ostrożność w przypadku nieznanych załączników**

    Zachowaj ostrożność, zanim otworzysz nieznane załączniki wiadomości e-mail, nawet jeśli znasz nadawcę. Jeśli nie można potwierdzić u nadawcy, że wiadomość jest autentyczna, a załącznik bezpieczny, należy ją natychmiast usunąć. Następnie uruchom oprogramowanie antywirusowe, by sprawdzić komputer w poszukiwaniu wirusów.

-   **Korzystaj z silnych haseł**

    Silne hasła na wszystkich posiadających uprawnienia kontach użytkownika, w tym na koncie administratora, pomogą w zablokowaniu prób podejmowanych przez niepożądane oprogramowanie w celu rozprzestrzenienia się przez udziały sieciowe.

    **Uwaga** W środowisku gwarantującym fizyczne bezpieczeństwo, w którym nie ma potrzeby wykorzystywania konta w sieci oraz wykorzystywane są systemy operacyjne Windows XP lub Windows Server 2003, puste hasło jest bardziej bezpieczne niż słabe hasło. Domyślnie puste hasła mogą być wykorzystywane tylko lokalnie w systemach Windows XP z dodatkiem Service Pack 1, Windows XP z dodatkiem Service Pack 2, Windows Server 2003 oraz Windows Server 2003 z dodatkiem Service Pack 1. Jeśli hasło konta jest puste, konto nie jest prawidłowym poświadczeniem sieciowym. Dodatkowe informacje znajdują się w [dokumentacji produktu (j.ang.)](http://www.microsoft.com/technet/prodtechnol/winxppro/evaluate/xpsec.mspx)

-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączenie zapory połączenia internetowego, regularne aktualizowanie oprogramowania oraz zainstalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/athome/security/protect/windowsxpsp2/default.mspx).

-   Aby uzyskać więcej informacji na temat bezpiecznego korzystania z Internetu, należy odwiedzić [stronę główną Microsoft Security](http://www.microsoft.com/poland/security).

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [pomocy i obsługi technicznej firmy Microsoft](http://support.microsoft.com/?ln=pl).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Informacje o sposobie kontaktowania się z międzynarodową pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
-   [Witryna sieci Web Microsoft TechNet Security](http://www.microsoft.com/poland/technet/security/default.mspx) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   30 stycznia 2006: Data publikacji poradnika
-   2 lutego 2006 r.: Dodatkowe informacje na temat funkcji ograniczenia pustych haseł w systemach Windows XP z dodatkiem Service Pack 1, Windows XP z dodatkiem Service Pack 2, Windows Server 2003 oraz Windows Server 2003 z dodatkiem Service Pack 1. Dodano łącze do witryny firmy Sophos, członka organizacji Virus Information Alliance.

*Built at 2014-04-18T01:50:00Z-07:00*
