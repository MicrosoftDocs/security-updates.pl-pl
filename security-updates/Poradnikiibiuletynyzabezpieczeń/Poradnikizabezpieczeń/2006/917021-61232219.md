---
TOCTitle: 917021
Title: Poradnik zabezpieczeń firmy Microsoft 917021
ms:assetid: 917021
ms:contentKeyID: 61232219
ms:mtpsurl: 'https://technet.microsoft.com/pl-PL/library/917021(v=Security.10)'
---

Security Advisory

Poradnik zabezpieczeń firmy Microsoft 917021
============================================

Opis sposobu obsługi standardu Wi-Fi Protected Access 2 w ramach zasad grup dla sieci bezprzewodowych w systemie Windows XP z dodatkiem Service Pack 2
------------------------------------------------------------------------------------------------------------------------------------------------------

Opublikowano: 17 października 2006

Firma Microsoft publikuje niniejszy biuletyn zabezpieczeń w celu poinformowania klientów o aktualizacji umożliwiającej obsługę standardu Wi-Fi Protected Access 2 (WPA2) w ramach ustawień zasad grup dla sieci bezprzewodowych w systemie Windows XP z dodatkiem Service Pack 2. Aktualizacja ma zapewnić zgodność (jeszcze przed udostępnieniem większego pakietu aktualizacyjnego, np. dodatku Service Pack) pomiędzy systemem Windows XP z dodatkiem Service Pack 2 a nową wersją systemu Windows Server 2003 z dodatkiem Service Pack 2. Aktualizacja umożliwi klientom określenie ustawień zasad grup dla sieci bezprzewodowych w celu jednoczesnego zarządzania standardem WPA2 zarówno w systemie Windows XP z dodatkiem Service Pack 2, jak i w dowolnym systemie Windows, który zostanie zaktualizowany przez dodatek Windows Server 2003 Service Pack 2.

Aktualizacja zawiera również zmiany dotyczące zachowań klienta bezprzewodowego w sieciach nieemisyjnych i działających w trybie ad-hoc. Te zmiany zabezpieczeń mają zapobiec łączeniu się z sieciami, z których użytkownik nie chce korzystać.

Powodem, dla którego oprócz obsługi standardu WPA2 w ramach ustawień zasad grup dla sieci bezprzewodowych w aktualizacji tej zawarto również wspomniane zmiany zabezpieczeń, jest chęć zapewnienia zgodności pomiędzy wymienionymi wersjami systemu Windows. Umożliwi to zarządzanie ustawieniami standardu WPA2 dla klientów bezprzewodowych w różnych wersjach systemu Windows przy użyciu tych samych zasad grup dla sieci bezprzewodowych.

Wspomniane zmiany zabezpieczeń zostaną włączone do dodatku Windows 2003 Service Pack 2 w postaci takiego samego elementu obsługi standardu WPA2 w ramach ustawień zasad grup dla sieci bezprzewodowych. Więcej informacji na temat nowego dodatku Windows 2003 Service Pack 2 można znaleźć na stronie [Windows Service Pack Road Map (j.ang.)](http://www.microsoft.com/windows/lifecycle/servicepacks.mspx). Za większy pakiet aktualizacyjny jest wciąż uważany dodatek Service Pack dla systemu Windows XP zawierający zmiany zabezpieczeń ujęte w aktualizacji 917021.

### Informacje ogólne

Przegląd
--------

<span></span>
**Cel poradnika:** Powiadomienie o dostępności aktualizacji umożliwiającej obsługę standardu Wi-Fi Protected Access 2 (WPA2) w ramach ustawień zasad grup dla sieci bezprzewodowych w systemie Windows XP z dodatkiem Service Pack 2. Wyjaśnienie, że aktualizacja zawiera również zmiany zabezpieczeń mające zapobiec łączeniu się z sieciami, z których użytkownik nie chce korzystać.

**Status poradnika:** Opublikowano artykuł w bazie wiedzy Microsoft Knowledge Base oraz odpowiednią aktualizację.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

| Materiały pomocnicze                                | Identyfikacja                                             |
|-----------------------------------------------------|-----------------------------------------------------------|
| **Artykuł w bazie wiedzy Microsoft Knowledge Base** | [917021 (j.ang.)](http://support.microsoft.com/kb/917021) |

Niniejszy poradnik dotyczy następującego oprogramowania.

|                                                 |
|-------------------------------------------------|
| Programy, których dotyczy poradnik              |
| Microsoft Windows XP z dodatkiem Service Pack 2 |

Często zadawane pytania
-----------------------

<span></span>
**Jaki zakres obejmuje poradnik?**
Celem tego poradnika jest zwrócenie uwagi na fakt, że aktualizacja 917021 zawiera również te same zmiany zabezpieczeń dokonane w standardzie Wi-Fi Protected Access 2 (WPA2), które ujęto w nowym dodatku Windows 2003 Service Pack 2. Więcej informacji na temat tej aktualizacji można znaleźć w [artykule 917021 bazy wiedzy Microsoft Knowledge Base (j.ang.)](http://support.microsoft.com/kb/917021). Więcej informacji na temat nowego dodatku Windows 2003 Service Pack 2 można znaleźć na stronie [Windows Service Pack Road Map (j.ang.)](http://www.microsoft.com/windows/lifecycle/servicepacks.mspx).

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**
Nie. Jest to aktualizacja, która umożliwia obsługę standardu Wi-Fi Protected Access 2 (WPA2) w ramach ustawień zasad grup dla sieci bezprzewodowych w systemie Windows XP z dodatkiem Service Pack 2. Zmiany zabezpieczeń, które zawarto w tej aktualizacji, nie są zwykle wprowadzane poza dodatkami Service Pack.

**Co to jest Wi-Fi Protected Access 2?**
Wi-Fi Protected Access (WPA) to tymczasowy standard przyjęty przez stowarzyszenie [Wi-Fi Alliance (j.ang.)](http://www.wi-fialliance.org/opensection/about_overview.php), mający zapewnić bezpieczniejszą formę szyfrowania i większą integralność danych na czas ratyfikacji standardu IEEE 802.11i. Standard WPA obsługuje uwierzytelnianie z wykorzystaniem standardu 802.1X (WPA Enterprise) lub klucza wstępnego (WPA Personal), nowy algorytm szyfrowania o nazwie Temporal Key Integrity Protocol (TKIP) oraz nowy algorytm integralności znany jako Michael. WPA jest podzbiorem specyfikacji 802.11i.

Wi-Fi Protected Access 2 (WPA2) to certyfikat produktu wydawany przez stowarzyszenie Wi-Fi Alliance. Certyfikat WPA2 stanowi potwierdzenie, że dane urządzenie bezprzewodowe jest zgodne ze standardem IEEE 802.11i. Standard WPA2 oficjalnie zastępuje zabezpieczenie Wired Equivalent Privacy (WEP) i inne funkcje zabezpieczeń standardu IEEE 802.11. Celem przyznawania certyfikatów WPA2 jest wspieranie dodatkowych, obowiązkowych funkcji zabezpieczeń standardu IEEE 802.11i, które nie zostały jeszcze zawarte w produktach obsługujących standard WPA.

Więcej informacji na temat standardu WPA2 można znaleźć w [witrynie dotyczącej modelu TechNet (j.ang.)](http://www.microsoft.com/technet/community/columns/cableguy/cg0505.mspx).

**Jakie poprawki zabezpieczeń zawarto w tej aktualizacji?**
Zmiany zabezpieczeń zawarte w tej aktualizacji mają zapobiec łączeniu się z sieciami, z których użytkownik nie chce korzystać. Wprowadzono zmiany zachowania klientów w sieciach nieemisyjnych i działających w trybie ad-hoc. Dodatkowo wprowadzono również zmiany dotyczące „zachowań parkowania”. Zmiany te omówiono szczegółowo [artykule 917021 w bazie wiedzy Microsoft Knowledge Base (j.ang.)](http://support.microsoft.com/kb/917021).

**Dlaczego ta aktualizacja zawiera poprawki zabezpieczeń?**
Aktualizacja ma zapewnić zgodność pomiędzy systemem Windows XP z dodatkiem Service Pack 2 a nową wersją systemu Windows Server 2003 z dodatkiem Service Pack 2. Aktualizacja umożliwi klientom określenie ustawień zasad grup dla sieci bezprzewodowych do zarządzania standardem WPA2 zarówno w systemie Windows XP z dodatkiem Service Pack 2, jak i dowolnym systemie Windows, który zostanie zaktualizowany nowym dodatkiem Windows Server 2003 Service Pack 2. Oprócz wersji Windows Server 2003 dotyczy to również wersji Windows XP Professional x64 Edition. Dołączenie do tej aktualizacji zmian zabezpieczeń umożliwia zarządzanie ustawieniami standardu WPA2 klientów bezprzewodowych w różnych wersjach systemu Windows przy użyciu tych samych zasad grup dla sieci bezprzewodowych.

Zalecane czynności
------------------

<span></span>
-   **Zapoznanie się z artykułem w bazie wiedzy Microsoft Knowledge Base związanym z niniejszym poradnikiem**

    Dodatkowe informacje o tej funkcji można znaleźć w [artykule 917021 bazy wiedzy Microsoft Knowledge Base (j.ang.)](http://support.microsoft.com/kb/917021).

-   **Aktualizacja systemu Windows XP z dodatkiem Service Pack 2**

    Użytkownicy systemu Windows XP z dodatkiem Service Pack 2 mogą zainstalować tę aktualizację, korzystając z łączy dostępnych w [artykule 917021 w bazie wiedzy Microsoft Knowledge Base (j.ang.)](http://support.microsoft.com/kb/917021).

-   **Aktualizuj swój system na bieżąco**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Microsoft Update](http://update.microsoft.com/microsoftupdate/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   17 października 2006 r.: Data publikacji poradnika

*Built at 2014-04-18T01:50:00Z-07:00*
