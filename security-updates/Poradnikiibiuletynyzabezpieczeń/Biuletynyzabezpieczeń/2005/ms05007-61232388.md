---
TOCTitle: 'MS05-007'
Title: 'Biuletyn zabezpieczeń firmy Microsoft MS05-007 - Ważna'
ms:assetid: 'ms05-007'
ms:contentKeyID: 61232388
ms:mtpsurl: 'https://technet.microsoft.com/pl-PL/library/ms05-007(v=Security.10)'
---

Security Bulletin

Biuletyn zabezpieczeń firmy Microsoft MS05-007 - Ważna
======================================================

Usterka w systemie Windows umożliwia ujawnienie informacji (888302)
-------------------------------------------------------------------

Opublikowano: 8 lutego 2005

**Opublikowano:** 8 lutego 2005 r.
**Wersja:** 1.0

#### Streszczenie

**Kto powinien przeczytać ten dokument:** Klienci używający systemów operacyjnych Microsoft Windows

**Wpływ usterki:** Ujawnienie informacji

**Maksymalny wskaźnik ważności:** Ważny

**Zalecenie:** Klienci powinni jak najszybciej zastosować tę aktualizację.

**Zastąpienie aktualizacji zabezpieczeń:** Brak

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   Microsoft Windows XP z dodatkiem Service Pack 1 oraz Microsoft Windows XP z dodatkiem Service Pack 2 — [Pobierz aktualizację](http://www.microsoft.com/downloads/details.aspx?familyid=b8c867c2-b7cd-4e2f-90e0-169b2c7125dc&displaylang=pl)
-   Microsoft Windows XP w wydaniu 64-bitowym z dodatkiem Service Pack 1 (Itanium) — [Pobierz aktualizację (j.ang.)](http://www.microsoft.com/downloads/details.aspx?familyid=2f68945e-eeb8-42bc-a8ad-0d3991204889)

**Programy, których nie dotyczy problem:**

-   Microsoft Windows 2000 Service Pack 3 i Microsoft Windows 2000 z dodatkiem Service Pack 4
-   Microsoft Windows XP w wydaniu 64-bitowym, wersja 2003 (Itanium)
-   Microsoft Windows Server 2003
-   Microsoft Windows Server 2003 dla systemów z procesorem Itanium
-   Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (ME)

Oprogramowanie to przetestowano w celu stwierdzenia, czy problem dotyczy danych wersji. Inne wersje nie podlegają już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja pozwala usunąć nowo wykrytą usterkę, która została zgłoszona przez użytkowników. Usterkę tę opisano w sekcji „Szczegółowe informacje o usterce” niniejszego biuletynu.

Osoba atakująca, która pomyślnie wykorzysta tę usterkę, może zdalnie odczytać nazwy użytkowników posiadających otwarte połączenie z zasobami udostępnionymi.

Firma Microsoft zaleca klientom jak najszybsze zainstalowanie tej aktualizacji.

**Wskaźniki ważności i identyfikatory usterek:**

| Identyfikator usterki                                                                                                 | Wpływ usterki         | Microsoft Windows XP z dodatkiem Service Pack 1 | Microsoft Windows XP z dodatkiem Service Pack 2 |
|-----------------------------------------------------------------------------------------------------------------------|-----------------------|-------------------------------------------------|-------------------------------------------------|
| Usterka nazwanych potoków - [CAN-2005-0051 (j.ang.)](http://www.cve.mitre.org/cgi-bin/cvename.cgi?name=can-2005-0051) | Ujawnienie informacji | Ważne                                           | Umiarkowane                                     |

Powyższą [klasyfikację](http://technet.microsoft.com/security/bulletin/rating) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Nadal korzystam z systemu Windows XP, ale faza przedłużonego udostępniania aktualizacji zabezpieczeń zakończyła się 30 września 2004 roku. Co należy zrobić?**

Okres przedłużonego cyklu pomocy technicznej w zakresie udostępniania aktualizacji zabezpieczeń dla oryginalnej wersji systemu operacyjnego Windows XP, powszechnie znanej jako Windows XP Gold lub Windows XP Release to Manufacturing (RTM), dobiegł końca 30 września 2004.

Najistotniejszą kwestią dla użytkowników tej wersji systemu operacyjnego, którzy chcą uniknąć usterki, powinno być przejście do obsługiwanej wersji. Więcej informacji na temat zasad cyklu pomocy technicznej dla systemu Windows z dodatkiem Service Pack można znaleźć w witrynie [zasad cyklu pomocy technicznej firmy Microsoft (j.ang.)](http://support.microsoft.com/default.aspx?pr=lifesupsps). Więcej informacji na temat cyklu pomocy technicznej dla produktów Windows można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Aby uzyskać więcej informacji na ten temat, zapoznaj się z [Najczęściej zadawanymi pytaniami dotyczącymi cyklu pomocy technicznej dla systemu operacyjnego Windows (j.ang.)](http://go.microsoft.com/fwlink/?linkid=33330).

**Czy za pomocą narzędzia Microsoft Baseline Security Analyzer (MBSA) można ustalić, czy ta aktualizacja jest wymagana?**
Tak. Narzędzie MBSA pozwala ustalić, czy zainstalowanie tej aktualizacji jest wymagane. Więcej informacji na temat narzędzia MBSA można znaleźć w [witrynie sieci Web programu MBSA](http://www.microsoft.com/poland/technet/security/tools/mbsa.mspx).

**Uwaga** Po 20 kwietnia 2004 r. plik Mssecure.xml używany przez narzędzie MBSA w wersji 1.1.1 i starszych nie jest już aktualizowany o nowe dane biuletynu zabezpieczeń. Dlatego skanowanie wykonywane po tej dacie za pomocą narzędzia MBSA w wersji 1.1.1 lub starszych będzie niepełne. Wszyscy użytkownicy powinni uaktualnić program MBSA do wersji 1.2, ponieważ zawiera on dokładniejszy mechanizm wykrywania aktualizacji zabezpieczeń i obsługuje dodatkowe produkty. Użytkownicy mogą pobrać program MBSA 1.2.1 z [witryny MBSA w sieci Web](http://www.microsoft.com/poland/technet/security/tools/mbsa.mspx). Aby uzyskać więcej informacji na temat obsługi narzędzia MBSA, odwiedź następującą [witrynę pytań i odpowiedzi na temat programu Microsoft Baseline Security Analyzer (MBSA) 1.2.1](http://www.microsoft.com/poland/technet/security/tools/mbsaqa.mspx).

**Czy za pomocą programu Systems Management Server (SMS) można określić, czy ta aktualizacja jest wymagana?**
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158). Do wykrycia wersji systemu Microsoft Windows oraz innych produktów firmy Microsoft, których dotyczy ten problem, wymagane jest narzędzie Security Update Inventory Tool. Więcej informacji na temat ograniczeń narzędzia Security Update Inventory Tool można znaleźć w [artykule 306460 bazy wiedzy Microsoft Knowledge Base](http://support.microsoft.com/kb/306460).

Szczegółowe informacje o usterce
--------------------------------

<span></span>
#### Usterka nazwanych potoków - CAN-2005-0051:

Ta usterka może doprowadzić do ujawnienia informacji. Osoba atakująca, która pomyślnie wykorzysta tę usterkę, może zdalnie odczytać nazwy użytkowników posiadających otwarte połączenie z zasobami udostępnionymi.

#### Czynniki ograniczające zagrożenie w przypadku usterki nazwanych potoków - CAN-2005-0051:

-   Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.
-   Zatrzymanie lub wyłączenie usługi Przeglądarka komputera i ponowne uruchomienie systemu podlegającego usterce ogranicza zagrożenie. Ujawnienie informacji nie następuje, jeśli ta usługa jest zatrzymana lub wyłączona. Domyślnie usługa Przeglądarka komputera nie jest uruchomiona w systemie Windows XP z dodatkiem Service Pack 2. W systemach Windows XP z dodatkiem Service Pack 2, będących członkami domeny, usługa Przeglądarka komputera jest wyłączona. Domyślnie w systemach Windows XP z dodatkiem Service Pack 2, nie będących członkami domeny, włączona jest Zapora systemu Windows, a usługa Przeglądarka komputera nie uruchamia się. Jeśli Zapora systemu Windows jest wyłączona, albo jeśli włączone jest Udostępnianie plików i drukarek, usługa Przeglądarka komputera uruchomi się, powodując zagrożenie komputera tą usterką.

#### Rozwiązania problemu dotyczącego usterki nazwanych potoków - CAN-2005-0051:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. W poniższej sekcji wskazano przypadki, w których rozwiązanie ogranicza funkcjonalność systemu.

-   **Wyłączanie usługi Przeglądarka komputera**

    Wyłączenie usługi Przeglądarka komputera i ponowne uruchomienie systemu podlegającego usterce może pomóc w zabezpieczeniu systemu przed zdalnymi próbami ataków wykorzystującymi opisywaną usterkę.

    Aby wyłączyć usługę Przeglądarka komputera, należy wykonać następujące czynności:

    1.  Kliknij przycisk **Start**, a następnie element **Panel sterowania** (lub wskaż element **Ustawienia**, a następnie kliknij element **Panel sterowania**).
    2.  Kliknij dwukrotnie folder **Narzędzia administracyjne**.
    3.  Kliknij dwukrotnie ikonę **Usługi**.
    4.  Kliknij dwukrotnie **usługę Przeglądarka komputera**.
    5.  Na liście **Typ uruchomienia** kliknij opcję **Wyłączony**.
    6.  Kliknij przycisk **Zatrzymaj**, a następnie przycisk **OK**.
    7.  Aby rozwiązanie funkcjonowało prawidłowo, niezbędne jest ponowne uruchomienie systemu podlegającego usterce.

    **Wpływ rozwiązania:** Po wyłączeniu usługi Przeglądarka komputera wszystkie usługi ją wykorzystujące mogą w systemowym dzienniku zdarzeń rejestrować komunikat o błędzie. Aby uzyskać więcej informacji o usłudze Przeglądarka komputera, zobacz [artykuł 188001 w bazie wiedzy Microsoft Knowledge Base](http://support.microsoft.com/kb/188001).

-   **Wyłączenie usługi Przeglądarka komputera za pomocą ustawień zasad grupy we wszystkich podlegających usterce systemach, które nie wymagają tej funkcji.**
    Ze względu na ryzyko zaatakowania systemu przez wykorzystanie usterki usługi Przeglądarka komputera należy wyłączyć tę usługę za pomocą ustawień zasad grupy. Uruchamianie tej usługi można wyłączyć z poziomu systemu lokalnego, lokalizacji, domeny lub jednostki organizacyjnej za pomocą funkcji obiektu zasad grupy w środowiskach domeny systemów Windows 2000 i Windows Server 2003. Aby uzyskać więcej informacji na temat sposobu wyłączania tej usługi za pomocą skryptów logowania, zobacz [artykuł 297789 w bazie wiedzy Microsoft Knowledge Base (j.ang.)](http://support.microsoft.com/kb/297789)

    **Uwaga** Warto także zapoznać się z podręcznikiem [Windows 2000 Security Hardening Guide (Podręcznik wzmacniania zabezpieczeń systemu Windows 2000) (j.ang.)](http://www.microsoft.com/downloads/details.aspx?familyid=15e83186-a2c8-4c8f-a9d0-a0201f639a56&displaylang=en). Zawiera on informacje dotyczące wyłączania usług.

    Więcej informacji na temat zasad grupy można znaleźć w następujących witrynach sieci Web:

    -   [Step-by-Step Guide to Understanding the Group Policy Feature Set (Opis zestawu funkcji dotyczących zasad grupy — Przewodnik krok po kroku) (j.ang.)](http://www.microsoft.com/technet/prodtechnol/windowsserver2003/technologies/directory/activedirectory/stepbystep/gpfeat.mspx)
    -   [Windows 2000 Group Policy (Zasady grupy w systemie Windows 2000) (j.ang.)](http://www.microsoft.com/windows2000/techinfo/howitworks/management/grouppolwp.asp)
    -   [Group Policy in Windows Server 2003 (Zasady grupy w systemie Windows Server 2003) (j.ang.)](http://www.microsoft.com/technet/prodtechnol/windowsserver2003/technologies/management/gp/default.mspx)

    **Wpływ rozwiązania:** Po wyłączeniu usługi Przeglądarka komputera wszystkie usługi ją wykorzystujące mogą w systemowym dzienniku zdarzeń rejestrować komunikat o błędzie. Aby uzyskać więcej informacji o usłudze Przeglądarka komputera, zobacz [artykuł 188001 w bazie wiedzy Microsoft Knowledge Base](http://support.microsoft.com/kb/188001).

-   **Zablokowanie portów 139 i 445 na zaporze:**

    Te porty są używane do inicjowania połączenia z protokołem, który podlega usterce. Zablokowanie tych portów na zaporze może pomóc w zabezpieczeniu systemów chronionych zaporą przed próbami wykorzystania usterki opisanej w tym biuletynie. W celu zapobieżenia atakom mogącym wykorzystywać inne porty zaleca się blokowanie całego niepożądanego ruchu przychodzącego z Internetu. Więcej informacji na temat portów można znaleźć w następującej [witrynie sieci Web (j.ang.)](http://go.microsoft.com/fwlink/?linkid=21312).

-   **Używanie zapory osobistej, takiej jak** [**Zapora połączenia internetowego** (j.ang.)](http://go.microsoft.com/fwlink/?linkid=33335)**, dostarczana z systemem operacyjnymi Windows XP, oraz niewłączanie „Udostępniania plików i drukarek w sieciach Microsoft Networks”.**

    Zapora połączenia internetowego w systemie Windows XP ułatwia ochronę połączenia internetowego, domyślnie blokując niepożądany ruch przychodzący. Zaleca się zablokowanie całej niepożądanej komunikacji przychodzącej z Internetu. Jeśli zostało włączone „Udostępnianie plików i drukarek w sieciach Microsoft Networks”, opcja ta utworzy wyjątek umożliwiający komunikację na portach podlegających usterce, co spowoduje, że system będzie nadal zagrożony tą usterką, nawet jeśli włączona jest Zapora połączenia internetowego. Aby uchronić system przed tą usterką, wyjątek utworzony przez „Udostępnianie plików i drukarek w sieciach Microsoft Networks” powinien być usunięty.

    Aby włączyć Zaporę połączenia internetowego za pomocą Kreatora konfiguracji sieci, wykonaj następujące czynności:

    1.  Kliknij przycisk **Start**, a następnie wskaż polecenie **Panel sterowania**.
    2.  W domyślnym widoku kategorii kliknij kategorię **Połączenia sieciowe i internetowe**, a następnie kliknij opcję **Konfiguruj lub zmień ustawienia sieci w domu lub w małej firmie**. Zapora połączenia internetowego jest włączana po wybraniu w Kreatorze konfiguracji sieci konfiguracji wskazującej, że system jest bezpośrednio połączony z Internetem.

    Aby ręcznie skonfigurować Zaporę połączenia internetowego dla określonego połączenia, wykonaj następujące czynności:

    1.  Kliknij przycisk **Start**, a następnie wskaż polecenie **Panel sterowania**.
    2.  W domyślnym widoku kategorii kliknij kategorię **Połączenia sieciowe i internetowe**, a następnie kliknij opcję **Połączenia sieciowe**.
    3.  Kliknij prawym przyciskiem myszy połączenie, dla którego chcesz włączyć Zaporę połączenia internetowego, a następnie kliknij polecenie **Właściwości**.
    4.  Kliknij, aby usunąć zaznaczenie opcji **„Udostępnianie plików i drukarek w sieciach Microsoft Networks”**.
    5.  Kliknij kartę **Zaawansowane**.
    6.  Kliknij pole wyboru **Chroń mój komputer i moją sieć, ograniczając lub wykluczając dostęp do tego komputera z Internetu**, aby je zaznaczyć, a następnie kliknij przycisk **OK**.

    **Uwaga** Aby umożliwić określonym programom i usługom komunikowanie się poprzez zaporę, kliknij przycisk **Ustawienia** na karcie **Zaawansowane**, a następnie zaznacz wymagane programy, protokoły i usługi.

-   **Włączenie zaawansowanego filtrowania TCP/IP w systemach obsługujących tę funkcję.**

    Włączenie zaawansowanego filtrowania TCP/IP umożliwia zablokowanie wszelkiego niepożądanego ruchu przychodzącego. Aby uzyskać więcej informacji na temat sposobu konfigurowania filtrowania TCP/IP, zobacz [artykuł 309798 bazy wiedzy Microsoft Knowledge Base.](http://support.microsoft.com/kb/309798) Mimo że niniejsza dokumentacja zawiera odniesienia do systemu Windows 2000, dotyczy także systemu Windows XP.

-   **Porty podlegające usterce blokuje się za pomocą protokołu IPSec w systemach podlegających usterce.**

    Do ochrony komunikacji sieciowej można użyć zabezpieczeń protokołu internetowego (IPSec). Szczegółowe informacje na temat protokołu IPSec i sposobu stosowania filtrów znajdują się w artykułach [313190](http://support.microsoft.com/kb/313190) i [813878](http://support.microsoft.com/kb/813878) bazy wiedzy Microsoft Knowledge Base. Mimo że niniejsza dokumentacja zawiera odniesienia do systemu Windows 2000, dotyczy także systemu Windows XP.

#### Często zadawane pytania dotyczące usterki nazwanych potoków - CAN-2005-0051:

**Jaki zakres obejmuje usterka?**
Ta usterka może doprowadzić do ujawnienia informacji. Osoba atakująca, która pomyślnie wykorzysta tę usterkę, może zdalnie odczytać nazwy użytkowników posiadających otwarte połączenie z zasobami udostępnionymi. Należy zauważyć, że ta usterka nie pozwala osobie atakującej na wykonanie kodu bądź bezpośrednie podniesienie poziomu jej praw użytkownika, może jednak zostać wykorzystana do uzyskania informacji przydatnych do dalszego naruszenia integralności systemu podlegającego usterce.

**Co powoduje usterkę?**
Proces, który jest wykorzystywany przez oprogramowanie podlegające usterce do sprawdzania poprawności informacji uwierzytelniających klienta logującego się anonimowo za pomocą połączenia nazwanego potoku.

**Co to jest nazwany potok?**
Nazwane potoki mogą służyć do zapewnienia komunikacji pomiędzy procesami na tym samym komputerze bądź między procesami na różnych komputerach w sieci. Typowe zasoby potoków nazwanych to udziały plików i udziały drukarek. Więcej informacji na temat nazwanych potoków można znaleźć w następującej [witrynie sieci Web MSDN Library (j.ang.)](http://msdn.microsoft.com/library/default.asp?url=/library/en-us/ipc/base/named_pipes.asp).

**Jak się dowiedzieć, czy na serwerze jest używana usługa Przeglądarka komputera?**

Domyślnie usługa Przeglądarka komputera jest zainstalowana i uruchomiona w systemie Windows XP z dodatkiem Service Pack 1. Domyślnie usługa Przeglądarka komputera jest wyłączona w systemie Windows XP z dodatkiem Service Pack 2. Poniższa procedura umożliwia sprawdzenie, czy usługa Przeglądarka komputera jest zainstalowana.

Aby zweryfikować usługę Przeglądarka komputera:

1.  Kliknij przycisk **Start**, kliknij polecenie **Programy**, kliknij **Narzędzia administracyjne**, a następnie **Usługi**.
2.  Sprawdź, czy usługa Przeglądarka komputera znajduje się na liście.
3.  Jeśli usługa Przeglądarka komputera jest uruchomiona, wykonaj czynności opisane w sekcji „Rozwiązania" niniejszego biuletynu zabezpieczeń, aby ją wyłączyć.

**Jakie mogą być skutki wykorzystania usterki przez osobę atakującą?**
Osoba atakująca, która pomyślnie wykorzysta tę usterkę, może zdalnie odczytać nazwy użytkowników posiadających otwarte połączenie z zasobami udostępnionymi.

**Kto może wykorzystać usterkę?**
Usterkę może próbować wykorzystać każdy użytkownik anonimowy, który jest w stanie dostarczyć specjalnie spreparowane żądanie do systemu podlegającego usterce.

**Jakie systemy są szczególnie narażone na skutki tej usterki?**
Najbardziej zagrożony tą usterką jest system Windows XP. Inne wersje systemów operacyjnych dodatkowo sprawdzają poprawność żądań komunikacji. Dodatkowe sprawdzenie poprawności umożliwia tym systemom zapobieżenie anonimowym połączeniom. Aby przeprowadzić dodatkowe sprawdzenie poprawności, wykorzystują one ustawienia rejestru, takie jak RestrictAnonymous. Ta usterka umożliwia komunikację z anonimowym użytkownikiem w systemie Windows XP, nawet jeśli włączone jest ustawienie rejestru RestrictAnonymous. Po zainstalowaniu aktualizacji zabezpieczeń ustawienie rejestru RestrictAnonymous w systemie Windows XP będzie blokowało tego rodzaju anonimowe żądania komunikacji. Więcej informacji na temat ustawienia RestrictAnonymous można znaleźć w następującej [witrynie firmy Microsoft w sieci Web (j.ang.)](http://www.microsoft.com/resources/documentation/windows/2000/server/reskit/en-us/default.asp?url=/resources/documentation/windows/2000/server/reskit/en-us/regentry/46688.asp).

**Czy usterkę można wykorzystać zdalnie za pomocą Internetu?**
Tak. Osoba atakująca może wykorzystać usterkę za pośrednictwem Internetu. Wskazówki dotyczące zapór i standardowe domyślne konfiguracje zapór mogą pomóc w ochronie przed atakami z sieci Internet. Firma Microsoft udostępnia informacje mogące pomóc w zabezpieczeniu komputera. Użytkownicy końcowi mogą odwiedzić [witrynę sieci Web Chroń swój komputer (j.ang.)](http://go.microsoft.com/fwlink/?linkid=21169). Specjaliści IT mogą odwiedzić witrynę sieci Web [Security Guidance Center (j.ang.)](http://go.microsoft.com/fwlink/?linkid=21171) (centrum porad w zakresie bezpieczeństwa).

**W jaki sposób działa aktualizacja?**
Aktualizacja usuwa usterkę, zmieniając sposób, w jaki proces wykorzystywany przez oprogramowanie podlegające usterce sprawdza poprawność informacji uwierzytelniających.

**Czy usterka była powszechnie znana w czasie, gdy opublikowano niniejszy biuletyn?**
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

Informacje o aktualizacji zabezpieczeń
--------------------------------------

<span></span>
**Programy, których dotyczy problem:**

Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:

#### Windows XP (wszystkie wersje)

**Warunki wstępne**
Ta aktualizacja zabezpieczeń wymaga systemu Windows XP z dodatkiem Service Pack 1 lub nowszym. Więcej informacji na ten temat można znaleźć w [artykule 322389 bazy wiedzy Microsoft Knowledge Base](http://support.microsoft.com/kb/322389).

**Uwzględnianie w przyszłych dodatkach Service Pack:**
Aktualizacja pomocna w rozwiązaniu tego problemu będzie dostępna w przyszłym dodatku Service Pack lub pakiecie aktualizacyjnym.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/help                 **Wyświetlenie opcji wiersza polecenia

**Tryby instalacji**

**/quiet  **            **  **Tryb cichy (bez interwencji użytkownika ani wyświetlania informacji)

**/passive             **Tryb nienadzorowany (tylko pasek postępu)

**      /uninstall**          Odinstalowanie pakietu

**Opcje ponownego uruchamiania**

**/norestart**          Bez ponownego uruchomienia po zakończeniu instalacji

**/forcerestart     **Ponowne uruchomienie po zainstalowaniu

**Opcje specjalne**

**/l**                        Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**                       Zastąpienie plików producenta OEM bez monitowania

**/n**                       Rezygnacja z wykonywania kopii zapasowych plików wymaganych do dezinstalacji

**/f**                        Wymuszenie zamknięcia innych programów przy wyłączaniu komputera

**/integrate:path**  Integracja aktualizacji z plikami źródłowymi systemu Windows umieszczonymi w określonej lokalizacji

**/extract**             Wyodrębnienie plików bez uruchamiania programu instalacyjnego

**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji programu instalacyjnego. Więcej informacji na temat obsługiwanych parametrów instalacji można znaleźć w [artykule 262841 w bazie wiedzy Microsoft Knowledge Base](http://support.microsoft.com/kb/262841). Więcej informacji o instalatorze Update.exe można znaleźć w [witrynie sieci Web Microsoft TechNet (j.ang.)](http://go.microsoft.com/fwlink/?linkid=38951).

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, należy wpisać w wierszu polecenia systemu Microsoft Windows XP następujący ciąg:

**Windowsxp-kb888302-x86-enu /passive /quiet**

Aby zainstalować tę aktualizację zabezpieczeń bez wymuszania ponownego uruchomienia systemu, należy wpisać w wierszu polecenia systemu Windows XP następujący ciąg:

**Windowsxp-kb888302-x86-enu /norestart**

Więcej informacji dotyczących sposobu wdrażania tej aktualizacji zabezpieczeń za pomocą usług Software Update Services można znaleźć w [witrynie sieci Web usług Software Update Services (j.ang.)](http://go.microsoft.com/fwlink/?linkid=21125).

**Wymaganie dotyczące ponownego uruchomienia**

Ta aktualizacja nie wymaga ponownego uruchomienia komputera. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji wyświetlany jest komunikat z zaleceniem ponownego uruchomienia. Aby zmniejszyć prawdopodobieństwo konieczności ponownego uruchomienia, przed zainstalowaniem aktualizacji zabezpieczeń należy zatrzymać wszystkie usługi podlegające usterce i zamknąć wszystkie aplikacje, które mogą korzystać z plików podlegających usterce.

**Informacje dotyczące usuwania**

Do usunięcia tej aktualizacji zabezpieczeń można użyć narzędzia Dodaj lub usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Spuninst.exe. Narzędzie Spuninst.exe znajduje się w folderze %Windir%\\$NTUninstallKB888302$\\Spuninst. W tym programie narzędziowym są obsługiwane następujące parametry Instalatora:

**/help                **Wyświetlenie opcji wiersza polecenia

**Tryby instalacji**

**/quiet  **            **  **Tryb cichy (bez interwencji użytkownika ani wyświetlania informacji)

**/passive             **Tryb nienadzorowany (tylko pasek postępu)

**Opcje ponownego uruchamiania**

**/norestart**         Rezygnacja z ponownego uruchamiania po ukończeniu instalacji

**/forcerestart     **Ponowne uruchomienie po zainstalowaniu

**Opcje specjalne**

**/f**                        Wymuszenie zamknięcia innych programów przy wyłączaniu komputera

**Informacje dotyczące pliku**

Podstawowe atrybuty plików dla wersji tej aktualizacji zabezpieczeń w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

Windows XP Home Edition z dodatkiem Service Pack 1, Windows XP Professional z dodatkiem Service Pack 1, Windows XP Tablet PC Edition, Windows XP Media Center Edition, Windows XP Home Edition z dodatkiem Service Pack 2, Windows XP Professional z dodatkiem Service Pack 2, Windows XP Tablet PC Edition 2005 oraz Windows XP Media Center Edition 2005:

| Nazwa pliku | Wersja        | Data       | Godzina | Rozmiar | Folder |
|-------------|---------------|------------|---------|---------|--------|
| Srvsvc.dll  | 5.1.2600.1613 | 2004-12-07 | 19:34   | 79 872  | SP1QFE |
| Srvsvc.dll  | 5.1.2600.2577 | 2004-12-07 | 19:32   | 96 768  | SP2GDR |
| Srvsvc.dll  | 5.1.2600.2577 | 2004-12-07 | 19:29   | 96 768  | SP2QFE |

System operacyjny Windows XP w wydaniu 64-bitowym z dodatkiem Service Pack 1 (Itanium):

| Nazwa pliku | Wersja        | Data       | Godzina | Rozmiar | CPU   |
|-------------|---------------|------------|---------|---------|-------|
| Srvsvc.dll  | 5.1.2600.1613 | 2004-12-07 | 19:34   | 207 872 | IA-64 |

**Uwagi** Wersja aktualizacji zabezpieczeń dla systemu Windows XP jest dostarczana w pakiecie podwójnych poprawek. Podwójne pakiety zawierają pliki przeznaczone dla oryginalnej wersji systemu operacyjnego Windows XP z dodatkiem Service Pack 1 (SP1) i dla systemu operacyjnego Windows XP z dodatkiem Service Pack 2 (SP2).
Aby uzyskać więcej informacji na temat pakietów podwójnych poprawek, zobacz [artykuł 328848 bazy wiedzy Microsoft Knowledge Base](http://support.microsoft.com/kb/328848).
Podczas instalowania tej aktualizacji zabezpieczeń w systemie Windows XP z dodatkiem SP2 Instalator sprawdza, czy jakikolwiek z aktualizowanych plików w systemie został wcześniej zaktualizowany przez zastosowanie poprawki hotfix firmy Microsoft.
Jeśli zainstalowano wcześniej poprawkę aktualizującą zagrożony plik, w zależności od posiadanego systemu operacyjnego zajdzie jedna z poniższych sytuacji:

-   Windows XP z dodatkiem SP2
    Instalator kopiuje do systemu pliki SP2QFE.

Jeśli nie zainstalowano wcześniej poprawki hotfix aktualizującej zagrożony plik, w zależności od posiadanego systemu operacyjnego zajdzie jedna z poniższych sytuacji:

-   Windows XP z dodatkiem SP2
    Instalator kopiuje do systemu pliki SP2GDR.

Aby uzyskać więcej informacji o takim zachowaniu instalatora, zobacz [artykuł 824994 bazy wiedzy Microsoft Knowledge Base](http://support.microsoft.com/kb/824994).

Więcej informacji o instalatorze Update.exe można znaleźć w [witrynie sieci Web Microsoft TechNet (j.ang.)](http://go.microsoft.com/fwlink/?linkid=38951).

Aby uzyskać więcej informacji na temat terminologii użytej w tym biuletynie, jak np. *poprawka hotfix*, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).

**Weryfikacja instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można skorzystać z narzędzia Microsoft Baseline Security Analyzer (MBSA). MBSA umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web Microsoft Baseline Security Analyzer](http://www.microsoft.com/poland/technet/security/tools/mbsa.mspx).

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.

        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze, porównując ją z wersją wymienioną w odpowiedniej tabeli zawierającej informacje o plikach.

        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość kluczy rejestru przedstawionych poniżej.

    W przypadku systemów operacyjnych Windows XP Home Edition z dodatkiem Service Pack 1, Windows XP Professional z dodatkiem Service Pack 1, Windows XP Tablet PC Edition, Windows XP Media Center Edition, Windows XP Home Edition z dodatkiem Service Pack 2, Windows XP Professional z dodatkiem Service Pack 2, Windows XP Tablet PC Edition 2005 oraz Windows XP Media Center Edition 2005:

    **HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP3\\KB888302\\Filelist**

    **Uwaga** Te klucze rejestru mogą nie zawierać pełnej listy zainstalowanych plików. Klucze te mogą także nie zostać prawidłowo utworzone, jeżeli administrator lub producent OEM zintegruje aktualizację zabezpieczeń opisaną w artykule 888302 ze źródłowymi plikami instalacyjnymi systemu Windows lub ją do nich włączy.

### Other Information

**Podziękowania**

[Firma Microsoft (j.ang.)](http://go.microsoft.com/fwlink/?linkid=21127) dziękuje wymienionym poniżej organizacjom i osobom za współpracę w dziedzinie ochrony klientów:

-   Jean-Baptiste Marchand z firmy [Herve Schauer Consultants (j.ang.)](http://www.hsc.fr) za zgłoszenie usterki nazwanych potoków (CAN-2005-0051).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://www.microsoft.com/downloads/results.aspx?freetext=poprawka+zabezpiecze%c5%84&productid=&displaylang=pl). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w [witrynie sieci Web Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://www.microsoft.com/poland/technet/security/default.mspx) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services (j.ang.)](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer (MBSA)](http://www.microsoft.com/poland/technet/security/tools/mbsa.mspx)
-   [Witryna Windows Update](http://go.microsoft.com/fwlink/?linkid=21130)
-   Katalog Windows Update: Więcej informacji na temat Katalogu Windows Update można znaleźć w [artykule 323166 w bazie wiedzy Microsoft Knowledge Base](http://support.microsoft.com/kb/323166).
-   [Witryna Office Update (j.ang.)](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Więcej informacji dotyczących sposobu wdrażania tej aktualizacji zabezpieczeń za pomocą usług Software Update Services można znaleźć w [witrynie sieci Web usług Software Update Services (j.ang.)](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003 (j.ang.)](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack (j.ang.)](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

**Uwaga** Program SMS zapewnia obsługę rozwiązań zawartych w biuletynach zabezpieczeń dzięki narzędziom Microsoft Baseline Security Analyzer oraz Microsoft Office Detection Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web (j.ang.)](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack (j.ang.)](http://go.microsoft.com/fwlink/?linkid=33387) oraz [SMS 2.0 Administration Feature Pack (j.ang.)](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (8 lutego 2005 r.): Data publikacji biuletynu

*Built at 2014-04-18T01:50:00Z-07:00*
