---
TOCTitle: 'MS11-040'
Title: 'Biuletyn zabezpieczeń firmy Microsoft MS11-040 - Krytyczna'
ms:assetid: 'ms11-040'
ms:contentKeyID: 61232939
ms:mtpsurl: 'https://technet.microsoft.com/pl-PL/library/ms11-040(v=Security.10)'
---

Security Bulletin

Biuletyn zabezpieczeń firmy Microsoft MS11-040 - Krytyczna
==========================================================

Luka w zabezpieczeniach klienta zapory programu Threat Management Gateway może umożliwić zdalne wykonanie kodu (2520426)
------------------------------------------------------------------------------------------------------------------------

Opublikowano: 14 czerwca 2011

**Wersja:** 1.0

### Informacje ogólne

#### Streszczenie

Niniejsza aktualizacja zabezpieczeń usuwa zgłoszoną przez użytkowników lukę w zabezpieczeniach programu Microsoft Forefront Threat Management Gateway (TMG) 2010 Client (wcześniej Microsoft Forefront Threat Management Gateway Firewall Client). Ta luka w zabezpieczeniach może umożliwić zdalne wykonanie kodu, jeżeli osoba atakująca wykorzysta komputer klienta do wykonania określonych żądań w systemie, w którym jest używany klient zapory TMG.

Niniejsza aktualizacja zabezpieczeń ma wskaźnik ważności „krytyczny” dla programu Microsoft Forefront Threat Management Gateway 2010 Client. Więcej informacji można znaleźć w podsekcji **Programy, których dotyczy problem, i programy, których nie dotyczy problem** niniejszej sekcji.

Niniejsza aktualizacja zabezpieczeń usuwa lukę przez ustawienie odpowiednich granic funkcji NSPLookupServiceNext. Więcej informacji na temat luki można znaleźć w podsekcji „Często zadawane pytania” w części poświęconej tej luce w następnej sekcji, **Informacje o luce w zabezpieczeniach**.

**Zalecenie.** Klienci mogą skonfigurować funkcję aktualizacji automatycznych, aby sprawdzić dostępność aktualizacji online w witrynie Microsoft Update, korzystając z usługi [Microsoft Update](http://go.microsoft.com/fwlink/?linkid=40747). Klienci, którzy włączyli funkcję aktualizacji automatycznych i skonfigurowali sprawdzanie dostępności aktualizacji w witrynie Microsoft Update zazwyczaj nie muszą podejmować żadnych działań, ponieważ niniejsza aktualizacja zostanie pobrana i zainstalowana automatycznie. Klienci, którzy nie włączyli funkcji automatycznej aktualizacji, muszą sami sprawdzać ich dostępność w witrynie Microsoft Update i ręcznie zainstalować niniejszą aktualizację. Aby uzyskać informacje na temat określonych opcji konfiguracji w przypadku aktualizowania automatycznego w obsługiwanych wersjach systemów Windows XP i Windows Server 2003, zobacz [artykuł 294871 bazy wiedzy Microsoft Knowledge Base](http://support.microsoft.com/kb/294871). Aby uzyskać informacje na temat funkcji aktualizowania automatycznego w obsługiwanych wersjach systemów Windows Vista, Windows Server 2008, Windows 7 i Windows Server 2008 R2, zobacz artykuł [Informacje o automatycznych aktualizacjach systemu Windows](http://windows.microsoft.com/en-us/windows-vista/understanding-windows-automatic-updating).

Firma Microsoft zaleca administratorom (w przypadku instalacji w przedsiębiorstwach) oraz użytkownikom końcowym, którzy chcą zainstalować tę aktualizację zabezpieczeń ręcznie, aby zastosowali ją bezzwłocznie przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji przy użyciu usługi [Microsoft Update](http://go.microsoft.com/fwlink/?linkid=40747).

**Znane problemy.** Brak

#### Programy, których dotyczy problem, i programy, których nie dotyczy problem

Oprogramowanie wymienione poniżej zostało przetestowane w celu ustalenia, których wersji dotyczy problem. Dla pozostałych wersji dobiegł końca okres pomocy technicznej bądź luka w zabezpieczeniach ich nie dotyczy. Aby zapoznać się z zasadami cyklu pomocy technicznej dotyczącymi używanej wersji oprogramowania, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

**Programy, których dotyczy problem**

| Oprogramowanie                                                                                                                                             | Maksymalny wpływ na bezpieczeństwo | Zbiorczy wskaźnik ważności | Biuletyny zastępowane przez niniejszą aktualizację |
|------------------------------------------------------------------------------------------------------------------------------------------------------------|------------------------------------|----------------------------|----------------------------------------------------|
| [Microsoft Forefront Threat Management Gateway 2010 Client](http://www.microsoft.com/downloads/details.aspx?familyid=d1c85acd-a6df-4634-9cd4-c562ad92097e) | Zdalne wykonanie kodu              | Krytyczny                  | Brak                                               |

**Programy, których nie dotyczy problem**

| Oprogramowanie                                                         |
|------------------------------------------------------------------------|
| Microsoft Internet Security and Acceleration Server 2004               |
| Microsoft Internet Security and Acceleration Server 2006               |
| Microsoft Forefront Threat Management Gateway, Medium Business Edition |

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Gdzie znajdują się szczegółowe informacje dotyczące plików?**  
Szczegółowe informacje dotyczące lokalizacji plików znajdują się w tabelach informacyjnych w sekcji **Wdrażanie aktualizacji zabezpieczeń**.

**Używam starszego wydania oprogramowania omówionego w niniejszym biuletynie zabezpieczeń. Co należy zrobić?**  
Zagrożone przez lukę oprogramowanie wymienione w niniejszym biuletynie zostało przetestowane w celu ustalenia, których wydań dotyczy problem. Dla pozostałych wydań upłynął okres pomocy technicznej. Więcej informacji na temat cyklu pomocy technicznej dla produktów można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Klienci korzystający ze starszych wydań oprogramowania powinni traktować priorytetowo migrację do wydań obsługiwanych, aby zapobiec ewentualnym skutkom wystąpienia luk mogących się pojawić w przyszłości. Aby zapoznać się z zasadami cyklu pomocy technicznej dotyczącymi używanego wydania oprogramowania, zobacz [Wybierz produkt, z którego cyklem pomocy technicznej chcesz się zapoznać](http://go.microsoft.com/fwlink/?linkid=169555). Aby uzyskać więcej informacji na temat dodatków Service Pack dla tych wydań oprogramowania, zobacz [Dodatki Service Pack obsługiwane w cyklu pomocy technicznej](http://go.microsoft.com/fwlink/?linkid=89213).

Klienci, którzy potrzebują dodatkowej pomocy technicznej dotyczącej starszych wersji oprogramowania, powinni skontaktować się z przedstawicielem firmy Microsoft, aby uzyskać informacje na temat niestandardowych opcji pomocy technicznej. Klienci nie mający podpisanej umowy typu Alliance, Premier lub Authorized mogą skontaktować się z lokalnym biurem handlowym firmy Microsoft. Aby uzyskać więcej informacji, należy przejść do witryny sieci Web [Microsoft Worldwide Information](http://go.microsoft.com/fwlink/?linkid=33329), wybrać kraj z listy Contact Information (Informacje o kontakcie), a następnie kliknąć przycisk **Go** (Przejdź) w celu wyświetlenia listy numerów telefonów. Po wybraniu numeru należy poprosić o połączenie z kierownikiem lokalnego działu sprzedaży dla umów typu Premier. Aby uzyskać więcej informacji, zobacz [Często zadawane pytania na temat zasad cyklu pomocy technicznej firmy Microsoft](http://go.microsoft.com/fwlink/?linkid=169557).

### Informacje o luce w zabezpieczeniach

Wskaźniki ważności i identyfikatory luk
---------------------------------------

<span></span>
Poniższe wskaźniki ważności zakładają maksymalny potencjalny wpływ danej luki w zabezpieczeniach. Informacje dotyczące prawdopodobieństwa zaistnienia możliwości wykorzystania danej luki w ciągu 30 dni od publikacji tego biuletynu, w odniesieniu do jej wskaźnika ważności i znaczenia dla bezpieczeństwa, można znaleźć w sekcji Wskaźnik możliwości wykorzystania luki w [podsumowaniu biuletynów za czerwiec](http://technet.microsoft.com/security/bulletin/ms11-jun). Aby uzyskać więcej informacji, zobacz [Microsoft Exploitability Index](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Wskaźnik ważności luki i maksymalny wpływ na bezpieczeństwo dla oprogramowania, którego dotyczy luka</caption>
<thead>
<tr class="header">
<th style="border:1px solid black;" >Programy, których dotyczy problem</th>
<th style="border:1px solid black;" >Luka w zabezpieczeniach klienta zapory programu TMG związana z uszkodzeniem pamięci — CVE-2011-1889</th>
<th style="border:1px solid black;" >Zbiorczy wskaźnik ważności</th>
</tr>
</thead>
<tbody>
<tr class="odd">
<td style="border:1px solid black;">Microsoft Forefront Threat Management Gateway 2010 Client</td>
<td style="border:1px solid black;"><strong>Krytyczny</strong><br />
Zdalne wykonanie kodu</td>
<td style="border:1px solid black;"><strong>Krytyczny</strong></td>
</tr>
</tbody>
</table>
  
Luka w zabezpieczeniach klienta zapory programu TMG związana z uszkodzeniem pamięci — CVE-2011-1889  
---------------------------------------------------------------------------------------------------
  
<span></span>
W dostawcy interfejsu Winsock klienta zapory programu TMG istnieje luka w zabezpieczeniach, która umożliwia zdalne wykonanie kodu w kontekście zabezpieczeń aplikacji klienta.
  
Aby wyświetlić tę lukę w zabezpieczeniach jako standardową pozycję na liście znanych luk i zagrożeń, zobacz [CVE-2011-1889](http://www.cve.mitre.org/cgi-bin/cvename.cgi?name=cve-2011-1889).
  
#### Czynniki ograniczające zagrożenie w przypadku luki w zabezpieczeniach klienta zapory programu TMG związanej z uszkodzeniem pamięci — CVE-2011-1889
  
Firma Microsoft nie znalazła dla tej luki żadnych czynników ograniczających zagrożenie.
  
#### Obejścia problemu spowodowanego przez lukę w zabezpieczeniach klienta zapory programu TMG związaną z uszkodzeniem pamięci — CVE-2011-1889
  
Obejście oznacza wprowadzenie zmiany ustawienia lub konfiguracji, która nie powoduje wyeliminowania samej luki, lecz może pomóc w zablokowaniu znanych kierunków ataku przed zastosowaniem aktualizacji Firma Microsoft przetestowała następujące obejścia i przedstawią swoją opinię w kwestii ograniczania przez nie funkcjonalności:
  
-   **Wyłączenie klienta TMG**
  
    Wyłączenie klienta TMG 2010 może pomóc w zabezpieczeniu systemu, którego dotyczy luka, przed próbami jej wykorzystania.
  
#### Często zadawane pytania dotyczące luki w zabezpieczeniach klienta zapory programu TMG związanej z uszkodzeniem pamięci — CVE-2011-1889
  
**Jaki zakres obejmuje luka?**    
Jest to luka umożliwiająca zdalne wykonanie kodu. Osoba atakująca, której uda się wykorzystać tę lukę, może uzyskać pełną kontrolę nad systemem, którego dotyczy luka. Osoba taka mogłaby wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.
  
**Skąd bierze się luka?**    
Przyczyną tej luki jest niepoprawna kontrola granic określonych żądań wykonywanych za pośrednictwem klienta zapory programu TMG.
  
**Co to jest klient programu Forefront TMG?**    
Program Forefront Threat Management Gateway (TMG) Client (wcześniej Forefront Threat Management Gateway Firewall Client) można zainstalować na komputerach klienckich chronionych przy użyciu programu Forefront TMG 2010. Program Forefront TMG Client zapewnia komputerom klienckim powiadomienia dotyczące inspekcji HTTPS, automatyczne wykrywanie, dodatkowe zabezpieczenia, obsługę aplikacji oraz kontrolę dostępu dla komputerów klienckich. Zapewnia również uwierzytelnianie w przypadku aplikacji Winsock korzystających z protokołów TCP i UDP, obsługuje złożone protokoły dodatkowe, a także dostarcza informacje o użytkownikach i aplikacjach do dzienników programu Forefront TMG 2010.
  
Gdy komputer kliencki z uruchomionym programem Forefront TMG Client wykonuje żądanie, oprogramowanie Forefront TMG Client ocenia obiekt docelowy, a żądania zewnętrzne są kierowane do obsługi do komputera z programem Forefront TMG 2010. Nie jest wymagana żadna konkretna infrastruktura routingu. Oprogramowanie Forefront TMG Client w sposób przejrzysty wysyła dane użytkownika z każdym żądaniem, umożliwiając utworzenie zasady zapory na komputerze z programem Forefront TMG 2010 wraz z regułami używającymi poświadczeń uwierzytelniania przedstawionymi przez komputer kliencki. Program Forefront TMG 2010 umożliwia skonfigurowanie automatycznego wykrywania komputerów z oprogramowaniem Forefront TMG Client za pomocą usługi Active Directory, wpisu WPAD w systemie DNS lub protokołu DHCP w celu uzyskania poprawnych ustawień serwera proxy w sieci Web dla komputerów klienckich w zależności od ich lokalizacji.
  
Więcej informacji na temat programu Forefront TMG Client można znaleźć w artykule [Firewall Client Basics: Introduction to the ISA Server Firewall Client and Forefront TMG Client (Podstawowe informacje dotyczące klienta zapory: wprowadzenie do klienta zapory serwera ISA oraz programu Forefront TMG Client)](http://technet.microsoft.com/en-us/library/ee291341.aspx) w witrynie TechNet.
  
**Jakie mogą być skutki wykorzystania luki przez osobę atakującą?**     
Jest to luka umożliwiająca zdalne wykonanie kodu. Osoba atakująca, której uda się wykorzystać tę lukę, może uzyskać pełną kontrolę nad systemem, którego dotyczy luka. Osoba taka mogłaby wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.
  
**W jaki sposób osoba atakująca może wykorzystać tę lukę?**     
Osoba atakująca może wykorzystać komputer kliencki do wykonania konkretnych żądań, które mogą spowodować uszkodzenie pamięci w systemie, w którym jest używany klient zapory programu TMG.
  
**Jakie systemy są szczególnie narażone na skutki tej luki?**     
Zagrożenie to dotyczy głównie klientów w sieci z zainstalowanym klientem zapory programu TMG.
  
**W jaki sposób działa aktualizacja?**     
Niniejsza aktualizacja usuwa lukę w zabezpieczeniach przez ustawienie odpowiednich granic funkcji NSPLookupServiceNext.
  
**Czy luka była powszechnie znana w czasie, gdy opublikowano niniejszy biuletyn?**    
Nie. Firma Microsoft otrzymała informacje o tej luce od współpracujących źródeł.
  
**Czy firma Microsoft otrzymała zgłoszenia o wykorzystaniu luki w czasie, gdy opublikowano niniejszy biuletyn?**    
Nie. Firma Microsoft przed opublikowaniem niniejszego biuletynu zabezpieczeń nie otrzymała informacji, które wskazywałyby, że luka została publicznie wykorzystana do ataku na systemy klientów.
  
### Informacje o aktualizacji
  
Narzędzia wykrywania i wdrażania oraz wskazówki  
-----------------------------------------------
  
<span></span>
**Centrum zabezpieczeń**
  
Zarządzanie oprogramowaniem oraz aktualizacjami zabezpieczeń, które należy zainstalować na serwerach oraz komputerach stacjonarnych i systemach przenośnych w organizacji. Więcej informacji można znaleźć w [Centrum TechNet Update Management Center](http://go.microsoft.com/fwlink/?linkid=69903). [Witryna sieci Web Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
  
Aktualizacje zabezpieczeń dostępne są w witrynach [Microsoft Update](http://go.microsoft.com/fwlink/?linkid=40747) i [Windows Update](http://go.microsoft.com/fwlink/?linkid=21130). Aktualizacje zabezpieczeń są także dostępne w witrynie [Centrum pobierania Microsoft](http://go.microsoft.com/fwlink/?linkid=21129). Najłatwiej je znaleźć, wyszukując wyrażenie „aktualizacja zabezpieczeń”.
  
Aktualizacje zabezpieczeń można także pobierać z [Wykazu usługi Microsoft Update](http://go.microsoft.com/fwlink/?linkid=96155). Wykaz usługi Microsoft Update zawiera katalog zawartości z możliwością przeszukiwania, który udostępniany jest poprzez usługi Windows Update i Microsoft Update i obejmuje aktualizacje zabezpieczeń, sterowniki i dodatki Service Pack. Wyszukiwanie przy użyciu numeru biuletynu zabezpieczeń (np. „MS07-036”) pozwala dodać do koszyka wszystkie odpowiednie aktualizacje (w tym różne wersje językowe aktualizacji) i pobrać pliki do wybranego folderu. Więcej informacji na temat Wykazu usługi Microsoft Update można znaleźć w [Często zadawanych pytaniach dotyczących Wykazu usługi Microsoft Update](http://go.microsoft.com/fwlink/?linkid=97900).
  
**Porady dotyczące wykrywania i wdrażania**
  
Firma Microsoft udziela porad dotyczących wykrywania i wdrażania aktualizacji zabezpieczeń. Porady takie zawierają zalecenia i informacje ułatwiające specjalistom IT poznanie obsługi różnych narzędzi do wykrywania i wdrażania aktualizacji zabezpieczeń. Więcej informacji na ten temat można znaleźć w [artykule 961747 bazy wiedzy Microsoft Knowledge Base](http://support.microsoft.com/kb/961747).
  
**Narzędzie Microsoft Baseline Security Analyzer**
  
Narzędzie Microsoft Baseline Security Analyzer umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. Więcej informacji na temat narzędzia MBSA można znaleźć w witrynie sieci Web[Microsoft Baseline Security Analyzer](http://www.microsoft.com/technet/security/tools/mbsahome.mspx).
  
W poniższej tabeli znajduje się podsumowanie możliwości wykrywania przez narzędzie MBSA dla omawianej aktualizacji zabezpieczeń.
  
| Oprogramowanie                                            | MBSA |  
|-----------------------------------------------------------|------|  
| Microsoft Forefront Threat Management Gateway 2010 Client | Tak  |
  
**Uwaga** Użytkownicy starszych wersji oprogramowania, które nie jest obsługiwane przez najnowszą wersję programu MBSA, oraz usługi Microsoft Update i Windows Server Update Services: Informacje na temat przeprowadzania kompleksowego wykrywania aktualizacji zabezpieczeń przy użyciu starszych narzędzi można znaleźć w witrynie [Microsoft Baseline Security Analyzer](http://www.microsoft.com/technet/security/tools/mbsahome.mspx), w sekcji Legacy Product Support.
  
**Windows Server Update Services**
  
Program Windows Server Update Services (WSUS) pozwala administratorom IT na wdrażanie najnowszych aktualizacji produktów firmy Microsoft w komputerach działających pod kontrolą systemu Windows. Więcej informacji na temat sposobu wdrażania aktualizacji zabezpieczeń za pomocą programu Windows Server Update Services można znaleźć w [witrynie sieci Web usług Windows Server Update Services](http://technet.microsoft.com/en-us/wsus/default.aspx).
  
**Program Systems Management Server**
  
Niniejsza tabela zawiera skrócone informacje dotyczące wykrywania i wdrażania programów przez narzędzie SMS w odniesieniu do omawianej aktualizacji zabezpieczeń.
  
| Oprogramowanie                                            | SMS 2003 z dodatkiem ITMU | Configuration Manager 2007 |  
|-----------------------------------------------------------|---------------------------|----------------------------|  
| Microsoft Forefront Threat Management Gateway 2010 Client | Tak                       | Tak                        |
  
**Uwaga** 12 kwietnia 2011 r. firma Microsoft zakończyła świadczenie pomocy technicznej dla programu SMS 2.0. W przypadku programu SMS 2003 12 kwietnia 2011 r. firma Microsoft zakończyła także świadczenie pomocy technicznej dla narzędzia Security Update Inventory Tool (SUIT). Zachęca się klientów do uaktualnienia oprogramowania do wersji [System Center Configuration Manager 2007](http://technet.microsoft.com/en-us/library/bb735860.aspx). Klienci używający nadal programu SMS 2003 z dodatkiem Service Pack 3 mogą także korzystać z narzędzia [Inventory Tool for Microsoft Updates](http://technet.microsoft.com/en-us/sms/bb676783.aspx) (ITMU).
  
Do wykrywania aktualizacji zabezpieczeń dostępnych w ramach usługi [Microsoft Update](http://update.microsoft.com/microsoftupdate) i obsługiwanych przez usługi [Windows Server Update Services](http://go.microsoft.com/fwlink/?linkid=50120) program SMS 2003 może używać narzędzia SMS 2003 Inventory Tool for Microsoft Updates (ITMU). Więcej informacji na temat narzędzia SMS 2003 ITMU można znaleźć w witrynie [SMS 2003 Inventory Tool for Microsoft Updates](http://technet.microsoft.com/en-us/sms/bb676783.aspx). Więcej informacji na temat narzędzi skanowania programu SMS można znaleźć w witrynie [Narzędzia do wykrywania aktualizacji oprogramowania w programie SMS 2003](http://technet.microsoft.com/en-us/sms/bb676786.aspx). Zobacz także [Pliki do pobrania dla programu Systems Management Server 2003](http://technet.microsoft.com/en-us/sms/bb676766.aspx).
  
Program System Center Configuration Manager 2007 korzysta z usług WSUS 3.0 do wykrywania aktualizacji. Więcej informacji o zarządzaniu aktualizacjami zabezpieczeń przy użyciu programu Configuration Manager 2007 można znaleźć w witrynie [System Center Configuration Manager 2007](http://technet.microsoft.com/en-us/library/bb735860.aspx).
  
Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).
  
Więcej szczegółowych informacji na ten temat można znaleźć w [artykule 910723 bazy wiedzy Microsoft Knowledge Base](http://support.microsoft.com/kb/910723). Podsumowanie comiesięcznych artykułów zawierających porady dotyczące wykrywania i wdrażania.
  
**Tester zgodności aktualizacji i zestaw narzędzi do sprawdzania zgodności aplikacji**
  
Często aktualizacje zapisują informacje w tych samych plikach i ustawieniach rejestru niezbędnych do działania określonych aplikacji użytkownika. Może to prowadzić do niezgodności i wydłużyć czas wdrażania aktualizacji zabezpieczeń. Dzięki składnikom narzędzia [Tester zgodności aplikacji](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) znajdującego się w [Zestawie narzędzi do sprawdzania zgodności aplikacji](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en) można usprawnić proces testowania i sprawdzania poprawności aktualizacji systemu Windows.
  
W Zestawie narzędzi do sprawdzania zgodności aplikacji znajdują się niezbędne narzędzia i dokumentacja, które umożliwiają ocenę zgodności aplikacji przed wdrożeniem systemu Microsoft Windows Vista, aktualizacji dla systemu Windows, aktualizacji zabezpieczeń firmy Microsoft lub nowej wersji programu Windows Internet Explorer w środowisku użytkownika, oraz ograniczenie problemów ze zgodnością aplikacji.
  
Wdrażania aktualizacji zabezpieczeń  
-----------------------------------
  
<span></span>
**Programy, których dotyczy problem**
  
Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:
  
#### Microsoft Forefront Threat Management Gateway 2010 Client
  
**Tabela informacyjna**
  
Następująca tabela zawiera informacje o aktualizacji zabezpieczeń dla tego oprogramowania. Dodatkowe informacje można znaleźć w tej sekcji, w podsekcji **Informacje dotyczące wdrażania**.
  
|                                                       |                                                                                                                                                                    |  
|-------------------------------------------------------|--------------------------------------------------------------------------------------------------------------------------------------------------------------------|  
| **Uwzględnianie w przyszłych dodatkach Service Pack** | Aktualizację dotyczącą tego problemu będzie zawierać przyszły dodatek Service Pack lub pakiet aktualizacyjny                                                       |  
| **Wdrażanie**                                         |                                                                                                                                                                    |  
| Instalowanie bez interwencji użytkownika              | msiexec /p TMG-KB2520426-ENU.msp /quiet                                                                                                                            |  
| Instalowanie bez ponownego uruchomienia               | msiexec /p TMG-KB2520426-ENU.msp /norestart                                                                                                                        |  
| Dodatkowe informacje                                  | Zapoznaj się z podsekcją **Narzędzia wykrywania i wdrażania oraz wskazówki**                                                                                       |  
| **Wymaganie dotyczące ponownego uruchomienia**        |                                                                                                                                                                    |  
| Czy wymagane jest ponownie uruchomienie komputera?    | Tak, po zastosowaniu tej aktualizacji zabezpieczeń należy ponownie uruchomić system.                                                                               |  
| Poprawianie na gorąco                                 | Nie dotyczy                                                                                                                                                        |  
| **Informacje dotyczące usuwania**                     | Użyj narzędzia **Dodaj lub usuń programy** z Panelu sterowania.                                                                                                    |  
| **Informacje dotyczące plików**                       | Zobacz [artykuł 2520426 bazy wiedzy Microsoft Knowledge Base](http://support.microsoft.com/kb/2520426)                                                             |  
| **Weryfikacja klucza rejestru**                       | Brak weryfikacji klucza rejestru dla tej aktualizacji. Użytkownicy mogą zweryfikować instalację przy użyciu weryfikacji plików dla **wersji pliku = 7.0.7734.182** |
  
**Uwaga** Aktualizacja zabezpieczeń dla obsługiwanych wersji systemu Windows XP Professional x64 Edition jest taka sama, jak dla obsługiwanych wersji systemu Windows Server 2003 x64 Edition.
  
#### Informacje dotyczące wdrażania
  
**Instalowanie aktualizacji**
  
W tej aktualizacji zabezpieczeń są obsługiwane następujące parametry Instalatora.
  
| Parametr                             | Opis                                                                             |  
|--------------------------------------|----------------------------------------------------------------------------------|  
| **/quiet**                           | Tryb cichy, bez interakcji użytkownika                                           |  
| **/passive**                         | Tryb nienadzorowany — tylko pasek postępu                                        |  
| **/norestart**                       | Rezygnacja z ponownego uruchamiania po ukończeniu instalacji                     |  
| **/promptrestart**                   | Wyświetlenie monitu o ponowne uruchomienie komputera, jeśli jest to konieczne    |  
| **/forcerestart**                    | Powoduje, że komputer jest zawsze ponownie uruchamiany po zakończeniu instalacji |  
| **/l\*v &lt;LogFile&gt;**            | Zapisuje zaktualizowany plik dziennika w &lt;LogFile&gt;                         |  
| **REINSTALL=all REINSTALLMODE=omus** | Dokonaj reinstalacji pakietu                                                     |  
| **/help**                            | Wyświetlenie opcji wiersza polecenia                                             |
  
**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także wiele parametrów Instalatora używanych w poprzedniej wersji programu instalacyjnego. Więcej informacji na temat obsługiwanych parametrów instalacji można znaleźć w [artykule 262841 w bazie wiedzy Microsoft Knowledge Base](http://support.microsoft.com/kb/262841).
  
**Weryfikacja instalacji aktualizacji**
  
-   **Narzędzie Microsoft Baseline Security Analyzer**
  
    Aby sprawdzić, czy ta aktualizacja zabezpieczeń została zainstalowana w systemie, którego dotyczy luka, można skorzystać z narzędzia Microsoft Baseline Security Analyzer (MBSA). Więcej informacji na ten temat znajduje się w sekcji **Narzędzia wykrywania i wdrażania oraz wskazówki**, która znajduje się powyżej w niniejszym biuletynie.
  
-   **Weryfikacja wersji pliku**
  
    Ze względu na to, że dostępne są różne wydania systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.
  
    1.  Kliknij przycisk **Start**, a następnie wpisz nazwę pliku aktualizacji w polu **Rozpocznij wyszukiwanie**.  
    2.  Gdy plik pojawi się w obszarze **Programy**, kliknij jego nazwę prawym przyciskiem myszy i wybierz polecenie **Właściwości**.  
    3.  Na karcie **Ogólne** porównaj rozmiar pliku z podanym w tabelach informacji o plikach znajdujących się w artykule Bazy wiedzy biuletynu.  
        **Uwaga** W niektórych wersjach systemu operacyjnego lub w zależności od programów zainstalowanych w systemie niektóre pliki wymienione w tabeli zawierającej informacje o plikach mogą nie być zainstalowane.  
    4.  Możesz także kliknąć kartę **Szczegóły** i porównać takie informacje, jak wersja pliku i data modyfikacji, z podanymi w tabelach informacji o plikach znajdujących się w artykule Bazy wiedzy biuletynu.  
        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.  
    5.  Ponadto możesz kliknąć kartę **Poprzednie wersje**, aby porównać informacje o poprzedniej wersji pliku z informacjami o jego nowej lub zaktualizowanej wersji.
  
### Inne informacje:
  
#### Microsoft Active Protections Program (MAPP)
  
W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Pomoc techniczna
  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
  
#### Zrzeczenie odpowiedzialności
  
Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.
  
#### Wersje
  
-   Wersja 1.0 (14 czerwca 2011 r.): Opublikowano biuletyn.
  
*Built at 2014-04-18T01:50:00Z-07:00*
