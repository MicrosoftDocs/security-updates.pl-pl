---
TOCTitle: 'MS06-010'
Title: 'Biuletyn zabezpieczeń firmy Microsoft MS06-010 - Krytyczna'
ms:assetid: 'ms06-010'
ms:contentKeyID: 61232446
ms:mtpsurl: 'https://technet.microsoft.com/pl-PL/library/ms06-010(v=Security.10)'
---

Security Bulletin

Biuletyn zabezpieczeń firmy Microsoft MS06-010 - Krytyczna
==========================================================

Usterka programu PowerPoint 2000 może spowodować ujawnienie informacji (889167)
-------------------------------------------------------------------------------

Opublikowano: 14 lutego 2006

**Wersja:** 1.0

#### Streszczenie

**Kto powinien przeczytać ten dokument:** Klienci korzystający z programu Microsoft PowerPoint 2000

**Wpływ usterki:** Ujawnienie informacji

**Maksymalny wskaźnik ważności:** Ważne

**Zalecenie:** Klienci powinni jak najszybciej zastosować tę aktualizację.

**Zastąpienie aktualizacji zabezpieczeń:** Brak

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   Microsoft Office 2000 z dodatkiem Service Pack 3 — [pobierz aktualizację](http://www.microsoft.com/downloads/details.aspx?familyid=5c011c70-47d0-4306-9fa4-8e92d36332fe&displaylang=pl)
    -   PowerPoint 2000

**Programy, których nie dotyczy problem:**

-   Microsoft Office XP z dodatkiem Service Pack 3
    -   PowerPoint 2002
-   Pakiet Microsoft Office 2003 z dodatkiem Service Pack 1 i 2
    -   PowerPoint 2003

Oprogramowanie to przetestowano w celu stwierdzenia, czy problem dotyczy danych wersji. Inne wersje nie podlegają już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja pozwala usunąć nowo wykrytą usterkę, która została zgłoszona przez użytkowników. Usterkę tę opisano w sekcji „Szczegółowe informacje o usterce” niniejszego biuletynu.

Osoba atakująca, której uda się wykorzystać tę usterkę, może zdalnie próbować uzyskać dostęp do obiektów w folderze tymczasowych plików internetowych wprost, na podstawie ich nazw. Należy zauważyć, że ta usterka nie pozwala osobie atakującej na wykonanie kodu bądź bezpośrednie podniesienie poziomu jej praw użytkownika, może jednak zostać wykorzystana do uzyskania informacji przydatnych do dalszego naruszenia integralności systemu podlegającego usterce.

Firma Microsoft zaleca klientom jak najszybsze zainstalowanie tej aktualizacji.

**Wskaźniki ważności i identyfikatory usterek:**

 
<table style="border:1px solid black;">
<thead>
<tr class="header">
<th style="border:1px solid black;" >Identyfikator usterki</th>
<th style="border:1px solid black;" >Wpływ usterki</th>
<th style="border:1px solid black;" >Microsoft PowerPoint 2000</th>
</tr>
</thead>
<tbody>
<tr class="odd">
<td style="border:1px solid black;">Usterka programu PowerPoint umożliwiająca ujawnienie informacji o tymczasowych plikach internetowych — <a href="http://www.cve.mitre.org/cgi-bin/cvename.cgi?name=cve-2006-0004">CVE-2006-0004 (j.ang.)</a></td>
<td style="border:1px solid black;">Ujawnienie informacji</td>
<td style="border:1px solid black;">Ważne<br />
</td>
</tr>
</tbody>
</table>
 

Powyższą [klasyfikację](http://technet.microsoft.com/security/bulletin/rating) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Czy za pomocą narzędzia Microsoft Baseline Security Analyzer (MBSA) 1.2.1 można ustalić, czy ta aktualizacja jest wymagana?**
Tak, ale tylko w przypadku komputerów lokalnych. MBSA korzysta ze zintegrowanej wersji narzędzia Office Detection Tool (ODT), które nie obsługuje skanowania zdalnych komputerów w związku z omawianym zagrożeniem. Więcej informacji na temat narzędzia MBSA można znaleźć w [witrynie sieci Web programu MBSA](http://www.microsoft.com/poland/technet/security/tools/mbsa.mspx). Więcej informacji na temat obsługi narzędzia MBSA można znaleźć w [witrynie pytań i odpowiedzi programu Microsoft Baseline Security Analyzer 1.2 w sieci Web (j.ang.)](http://go.microsoft.com/fwlink/?linkid=33332).

**Czy za pomocą narzędzia Microsoft Baseline Security Analyzer (MBSA) 2.0 można ustalić, czy ta aktualizacja jest wymagana?**
Nie. Narzędzie MBSA 2.0 obecnie nie wykrywa programu PowerPoint 2000. Do określenia, czy ta aktualizacja jest wymagana, należy użyć narzędzia Office Detection Tool lub MBSA 1.2.1. MBSA 2.0 wykrywa aktualizacje zabezpieczeń produktów obsługiwanych przez witrynę Microsoft Update. Więcej informacji na temat programów niewykrywanych obecnie przez narzędzia Microsoft Update i MBSA 2.0 zawiera [artykuł 895660 w bazie wiedzy Microsoft Knowledge Base (j.ang.)](http://support.microsoft.com/kb/895660).
**Czy za pomocą programu Systems Management Server (SMS) można określić, czy ta aktualizacja jest wymagana?**
Tak. Program SMS umożliwia wykrycie i wdrożenie tej aktualizacji zabezpieczeń. Program SMS wykorzystuje narzędzie MBSA do wykrywania, dlatego SMS ma takie same ograniczenia związane z niewykrywaniem programów jak MBSA, o których była mowa wcześniej w biuletynie.
Do wykrycia aktualizacji zabezpieczeń dostępnych w ramach usługi [Windows Update](http://go.microsoft.com/fwlink/?linkid=21130) oraz obsługiwanych przez usługi [Software Update Services (j.ang.)](http://go.microsoft.com/fwlink/?linkid=21133), a także innych aktualizacji zabezpieczeń obsługiwanych przez narzędzie MBSA w wersji1.2.1, program SMS może użyć narzędzia Security Update Inventory Tool. Więcej informacji na temat narzędzia Security Update Inventory Tool można znaleźć w [witrynie sieci Web firmy Microsoft (j.ang.)](http://www.microsoft.com/smserver/downloads/2003/featurepacks/suspack). Więcej informacji na temat ograniczeń narzędzia Security Update Inventory Tool można znaleźć w [artykule 306460 bazy wiedzy Microsoft Knowledge Base](http://support.microsoft.com/kb/306460).

Program SMS może także korzystać z narzędzia Office Inventory Tool do wykrywania niezbędnych aktualizacji aplikacji pakietu Microsoft Office.

Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

Szczegółowe informacje o usterce
--------------------------------

<span></span>
#### Usterka programu PowerPoint umożliwiająca ujawnienie informacji o tymczasowych plikach internetowych — CVE-2006-0004:

W programie PowerPoint występuje usterka umożliwiająca ujawnienie informacji. Osoba atakująca, której uda się wykorzystać tę usterkę, może zdalnie próbować uzyskać dostęp do obiektów w folderze tymczasowych plików internetowych wprost, na podstawie ich nazw. Należy zauważyć, że ta usterka nie pozwala osobie atakującej na wykonanie kodu bądź bezpośrednie podniesienie poziomu jej praw użytkownika, może jednak zostać wykorzystana do uzyskania informacji przydatnych do dalszego naruszenia integralności systemu podlegającego usterce.

#### Czynniki ograniczające zagrożenie usterką programu PowerPoint umożliwiającą ujawnienie informacji o tymczasowych plikach internetowych — CVE-2006-0004:

-   Osoba atakująca za pośrednictwem sieci Web, która chce wykorzystać te usterki, musi udostępniać witrynę zawierającą odpowiednią stronę sieci Web. Intruz nie może w żaden sposób zmusić użytkowników do odwiedzenia szkodliwej witryny. Musi natomiast przekonać ich do jej odwiedzenia, zazwyczaj poprzez kliknięcie łącza do tej witryny.

#### Rozwiązania problemu spowodowanego usterką programu PowerPoint umożliwiającą ujawnienie informacji o tymczasowych plikach internetowych — CVE-2006-0004:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. W poniższej sekcji wskazano przypadki, w których rozwiązanie ogranicza funkcjonalność systemu.

-   **Utworzenie kopii zapasowej i usunięcie typu MIME vnd.ms-powerpoint**
    Usunięcie klucza rejestru vnd.ms-powerpoint pomaga w ochronie systemu podlegającego usterce przed próbami jej wykorzystania. Aby utworzyć kopię zapasową klucza rejestru vnd.ms-powerpoint i usunąć go, wykonaj poniższe czynności:

    **Uwaga** Nieprawidłowe korzystanie z Edytora rejestru może być przyczyną poważnych problemów, w wyniku których może być konieczna ponowna instalacja systemu operacyjnego. Firma Microsoft nie może zagwarantować rozwiązania problemów wynikających z nieprawidłowego użycia Edytora Rejestru. Zmian w rejestrze można dokonywać wyłącznie na własne ryzyko. Informacje na temat sposobu modyfikacji rejestru można znaleźć w temacie Pomocy „Zmienianie kluczy i wartości” programu Edytor rejestru (Regedit.exe) lub „Dodawanie i usuwanie informacji w rejestrze” oraz „Edytowanie danych rejestru” w przypadku programu Regedt32.exe.

    **Uwaga** Przed przystąpieniem do modyfikacji rejestru zaleca się utworzenie jego kopii zapasowej.

    1.  Kliknij przycisk **Start**, kliknij polecenie **Uruchom**, wpisz „**regedit**” (bez cudzysłowów), a następnie kliknij przycisk **OK**.
    2.  Rozwiń klucz **HKEY\_CLASSES\_ROOT\\MIME\\Database\\Content Type**, następnie kliknij pole **application/vnd.ms-powerpoint**.
    3.  Kliknij menu **Plik**, a następnie polecenie **Eksportuj**.
    4.  W oknie dialogowym **Eksportuj pliku rejestru** wpisz nazwę pliku w polu **Nazwa pliku**, a następnie kliknij przycisk **Zapisz**.
    5.  Kliknij menu **Edycja**, a następnie polecenie **Usuń**, aby usunąć klucz rejestru.
    6.  W oknie dialogowym **Potwierdzanie usunięcia klucza** wyświetlany będzie komunikat **„Czy na pewno chcesz usunąć ten klucz i wszystkie jego podklucze”**. Kliknij przycisk **Tak**.

**Wpływ rozwiązania:** To rozwiązanie usuwa punkt wejściowy MIME do programu PowerPoint.

-   **Konfiguracja programu Internet Explorer, by otwierał dokumenty pakietu Office w odpowiednim programie Office, zamiast w oknie programu Internet Explorer**

    1.  Kliknij dwukrotnie ikonę **Mój komputer**.
    2.  W menu **Narzędzia** (lub **Widok**) kliknij pozycję **Opcje folderów** (lub **Opcje**).
    3.  Kliknij kartę **Typy plików**.
    4.  Na liście **Zarejestrowane typy plików** kliknij określony typ dokumentu Office (np. **Arkusz programu Microsoft Excel**), następnie kliknij przycisk **Zaawansowane** (lub **Edytuj**).
    5.  W oknie dialogowym **Edytowanie typu pliku** kliknij pole wyboru **Przeglądaj w tym samym oknie**, aby je wyczyścić (lub kliknij pole wyboru **Otwórz dokumenty sieci Web**,****aby je wyczyścić).
    6.  Kliknij przycisk **OK**

    **Uwaga** Jeśli komputer pracuje pod kontrolą aplikacji Terminal Server w systemie Windows 2000 lub Windows Server 2003, kliknięcie przycisku **Zaawansowane** w celu otwarcia okna dialogowego **Edytowanie typu pliku** w kroku 4 tej procedury może być niemożliwe. Problem ten występuje, jeśli jest włączona zasada NoFileAssociate. Włączenie tej zasady zabezpiecza przed zmianami przez użytkowników (w tym także administratorów) skojarzeń typów plików dla wszystkich użytkowników. Aby uzyskać dodatkowe informacje na temat tego zachowania, kliknij numer następującego artykułu, by wyświetlić go w [bazie wiedzy Microsoft Knowledge Base: 257592](http://support.microsoft.com/kb/257592/).

**Wpływ rozwiązania:** To rozwiązanie konfiguruje program Internet Explorer, by otwierał pliki pakietu Office w odpowiednim programie Office.

#### Często zadawane pytania dotyczące usterki programu PowerPoint umożliwiającej ujawnienie informacji o tymczasowych plikach internetowych — CVE-2006-0004:

**Jaki zakres obejmuje usterka?**
Jest to****usterka umożliwiająca ujawnienie informacji. Osoba atakująca, której uda się wykorzystać tę usterkę, może zdalnie próbować uzyskać dostęp do obiektów w folderze tymczasowych plików internetowych wprost, na podstawie ich nazw. Należy zauważyć, że ta usterka nie pozwala osobie atakującej na wykonanie kodu bądź bezpośrednie podniesienie poziomu jej praw użytkownika, może jednak zostać wykorzystana do uzyskania informacji przydatnych do dalszego naruszenia integralności systemu podlegającego usterce.

**Co powoduje usterkę?**
Problem ten jest spowodowany wzajemnym oddziaływaniem programu PowerPoint i Internet Explorer w czasie, gdy program PowerPoint podejmuje próbę prezentacji danych HTML.

**W jaki sposób osoba atakująca może wykorzystać tę usterkę?**
Osoba atakująca za pośrednictwem sieci Web, która chce wykorzystać tę usterkę, musi udostępnić odpowiednią prezentację programu PowerPoint. Intruz nie może w żaden sposób zmusić użytkowników do odwiedzenia szkodliwej witryny. Musi natomiast przekonać ich do jej odwiedzenia, zazwyczaj poprzez kliknięcie łącza do tej witryny.

Jeśli użytkownik da się nakłonić i kliknie ikonę prezentacji PowerPoint, niebezpieczny skrypt osoby atakującej zostanie uruchomiony i może próbować uzyskać dostęp do obiektów w folderze tymczasowych plików internetowych wprost, na podstawie ich nazwy.

**Jakie systemy są szczególnie narażone na skutki tej usterki?**
Szczególnie narażone są stacje robocze i serwery terminalowe. Serwery są narażone w większym stopniu, gdy użytkownicy bez wystarczających uprawnień administracyjnych mają możliwość logowania się na serwerach i uruchamiania programów. Jednak zestawy najlepszych praktyk zdecydowanie to odradzają.

**W jaki sposób działa aktualizacja?**
Aktualizacja modyfikuje program PowerPoint w taki sposób, że gdy użytkownik kliknie ikonę prezentacji PowerPoint w witrynie sieci Web, program PowerPoint ostrzega użytkownika, że otwierana prezentacja może nie być bezpieczna. W takim przypadku użytkownik może anulować proces otwierania prezentacji.

**Czy usterka była powszechnie znana w czasie, gdy opublikowano niniejszy biuletyn?**
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

Informacje o aktualizacji zabezpieczeń
--------------------------------------

<span></span>
**Programy, których dotyczy problem:**

Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:

#### PowerPoint 2000

#### Wymagania wstępne i dodatkowe informacje na temat aktualizacji

**Ważne** Przed zainstalowaniem tej aktualizacji należy upewnić się, że zostały spełnione następujące wymagania:

-   Na komputerze musi być zainstalowany Instalator Microsoft Windows w wersji 2.0. W systemach Windows Server 2003, Microsoft Windows XP i Microsoft Windows 2000 z dodatkiem Service Pack 3 (SP3) dostępny jest Instalator Windows w wersji 2.0 lub nowszej. Aby zainstalować najnowszą wersję Instalatora Windows, należy odwiedzić jedną z wymienionych poniżej witryn sieci Web firmy Microsoft:

    [Instalator Windows 2.0 dla systemu Windows 95, Windows 98, Windows 98 SE i Windows Millennium Edition (j.ang.)](http://go.microsoft.com/fwlink/?linkid=33337)

    [Instalator Windows 2.0 dla systemu Windows 2000 i Windows NT 4.0 (j.ang.)](http://go.microsoft.com/fwlink/?linkid=33338)

-   Na komputerze musi być zainstalowany dodatek Service Pack 3 (SP3) dla pakietu Office 2000. Przed zainstalowaniem tej aktualizacji należy zainstalować dodatek SP3 do pakietu Office 2000. Dodatkowe informacje na temat instalacji dodatku SP3 do pakietu Office 2000 można znaleźć w [artykule 326585 bazy wiedzy Microsoft Knowledge Base](http://support.microsoft.com/default.aspx?scid=kb;%5bln%5d;326585).

Dodatkowe informacje na temat sposobu ustalenia wersji pakietu Office 2000 zainstalowanej na komputerze można znaleźć w [artykule 255275 bazy wiedzy Microsoft Knowledge Base](http://support.microsoft.com/kb/255275).

**Uwzględnianie w przyszłych dodatkach Service Pack**

Brak. Service Pack 3 jest to najnowszy dodatek do pakietu Office 2000.

**Wymaganie dotyczące ponownego uruchomienia**

Aby zmniejszyć prawdopodobieństwo konieczności ponownego uruchomienia, przed zainstalowaniem aktualizacji zabezpieczeń należy zatrzymać wszystkie usługi podlegające usterce i zamknąć wszystkie aplikacje, które mogą korzystać z plików podlegających usterce. Więcej informacji o powodach wyświetlenia monitu o ponowne uruchomienie systemu znajduje się w [artykule 887012 bazy wiedzy Microsoft Knowledge Base (j.ang.)](http://support.microsoft.com/kb/887012).

**Informacje dotyczące usuwania**

Po zainstalowaniu poprawki nie można usunąć. Aby przywrócić stan systemu sprzed instalacji aktualizacji, należy usunąć aplikację, a następnie zainstalować ją ponownie z oryginalnego dysku CD-ROM.

#### Informacje na temat zautomatyzowanej instalacji klienckiej

**Witryna Office Update w sieci Web**

Firma Microsoft zaleca zainstalowanie aktualizacji pakietu Microsoft Office 2000 za pośrednictwem [witryny sieci Web Office Update](http://go.microsoft.com/fwlink/?linkid=21135). Mechanizmy witryny wykrywają typ instalacji użytkownika i wyświetlają monit o zainstalowanie dokładnie tych składników, które są niezbędne do zapewnienia jej pełnej aktualności.

Aby witryna [Office Update](http://go.microsoft.com/fwlink/?linkid=21135) wykryła aktualizacje, które należy zainstalować na komputerze, otwórz ją, a następnie kliknij przycisk **Sprawdź aktualizacje**. Po wykryciu aktualizacji pojawi się lista zalecanych aktualizacji do zatwierdzenia. Kliknij **Zgadzam się, rozpocznij instalację**, aby zakończyć proces.

#### Informacje na temat ręcznego instalowania klienta

Szczegółowe informacje na temat sposobu ręcznej instalacji tej aktualizacji znajdują się w poniższej sekcji.

**Informacje dotyczące instalacji**

Podczas aktualizacji zabezpieczeń można używać następujących parametrów instalacji:

| Parametr       | Opis                                                                                                                                                |
|----------------|-----------------------------------------------------------------------------------------------------------------------------------------------------|
| **/q**         | Włączenie trybu cichego lub zablokowanie wyświetlania monitów przy rozpakowywaniu plików.                                                           |
| **/q:u**       | Włączenie trybu cichego użytkownika, w którym dla użytkownika są wyświetlane niektóre okna dialogowe.                                               |
| **/q:a**       | Włączenie trybu cichego administratora, w którym dla użytkownika nie są wyświetlane żadne okna dialogowe.                                           |
| **/t:ścieżka** | Określenie folderu docelowego, do którego zostaną rozpakowane pliki.                                                                                |
| **/c**         | Rozpakowanie plików bez ich zainstalowania. Jeżeli nie zostanie określona ścieżka **/t**:, zostanie wyświetlony monit o podanie folderu docelowego. |
| **/c:ścieżka** | Zastąpienie polecenia instalacji zdefiniowanego przez autora. Określa ścieżkę i nazwę pliku instalacyjnego .inf lub .exe.                           |
| **/r:n**       | Bez ponownego uruchomienia komputera po zakończeniu instalacji.                                                                                     |
| **/r:I**       | Wyświetlenie w odpowiednim momencie monitu o ponowne uruchomienie komputera, jeśli jest to konieczne, o ile nie użyto parametru **/q:a**.           |
| **/r:a**       | Ponowne uruchomienie komputera po zakończeniu instalacji.                                                                                           |
| **/r:s**       | Ponowne uruchomienie komputera po zakończeniu instalacji bez wyświetlenia monitu.                                                                   |
| **/n:v**       | Bez sprawdzania wersji - program zostaje zainstalowany na jego poprzedniej wersji.                                                                  |

**Uwaga** W przypadku niektórych aktualizacji parametry te mogą nie działać. Jeżeli parametr nie jest dostępny, funkcja jest niezbędna do prawidłowego zainstalowania aktualizacji. Używanie parametru **/n:v** nie jest obsługiwane i może uniemożliwić rozruch systemu. Jeżeli instalacja nie powiedzie się, należy zgłosić się do pracownika pomocy technicznej, aby uzyskać informacje o przyczynach niepowodzenia.

Aby uzyskać dodatkowe informacje o obsługiwanych parametrach instalacyjnych, zobacz artykuł [197147 bazy wiedzy Microsoft Knowledge Base](http://support.microsoft.com/kb/197147).

**Informacje na temat wdrożeń klienckich**

1.  Pobierz wersję kliencką tej aktualizacji zabezpieczeń.
2.  Kliknij opcję **Zapisz ten program na dysku**, a następnie kliknij przycisk **OK**.
3.  Kliknij przycisk **Zapisz**.
4.  W Eksploratorze Windows znajdź folder zawierający zapisany plik, a następnie kliknij dwukrotnie ten plik.
5.  Po wyświetleniu monitu o zainstalowanie aktualizacji kliknij przycisk **Tak**.
6.  Kliknij przycisk **Tak**, aby zaakceptować Umowę Licencyjną.
7.  Po pojawieniu się monitu włóż oryginalny źródłowy dysk CD-ROM, a następnie kliknij przycisk **OK**.
8.  Po pojawieniu się komunikatu o pomyślnym zakończeniu instalacji kliknij przycisk **OK**.

**Uwaga** Jeśli ta aktualizacja zabezpieczeń została już zainstalowana na komputerze, wyświetlony zostanie następujący komunikat o błędzie: **Ta aktualizacja została już zastosowana lub jest dołączona do aktualizacji, która już została zastosowana**.

**Informacje na temat instalacyjnego pliku klienckiego**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

PowerPoint 2000:

| Nazwa pliku  | Wersja     | Data       | Godzina | Rozmiar   |
|--------------|------------|------------|---------|-----------|
| Powerpnt.exe | 9.0.0.8936 | 28-12-2005 | 00:36   | 4 259 892 |

**Weryfikacja instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zastosowana w systemie podlegającym usterce, można skorzystać z narzędzia Microsoft Baseline Security Analyzer (MBSA). MBSA umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web Microsoft Baseline Security Analyzer](http://www.microsoft.com/poland/technet/security/tools/mbsa.mspx).

-   **Weryfikacja wersji pliku**

    **Uwaga** Ze względu na fakt, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.
        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.
    5.  Na karcie **Wersja** sprawdź wersję zainstalowanego na komputerze pliku porównując go z wersją podaną w odpowiedniej tabeli informacji o plikach.
        **Uwaga** Inne atrybuty, poza wersją pliku, mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

#### Informacje na temat instalacji administracyjnej

W przypadku instalowania aplikacji z lokalizacji na serwerze administrator tego serwera musi zaktualizować lokalizację przy użyciu aktualizacji administracyjnej, a następnie wdrożyć tę aktualizację na komputerze.

**Informacje dotyczące instalacji**

Podczas instalacji administracyjnych można korzystać z poniższych parametrów. Dzięki nim administrator może dostosować sposób, w jaki pliki są wyodrębniane z aktualizacji zabezpieczeń.

| Parametr       | Opis                                                                                                                                                |
|----------------|-----------------------------------------------------------------------------------------------------------------------------------------------------|
| **/?**         | Wyświetla opcje wiersza polecenia.                                                                                                                  |
| **/q**         | Włączenie trybu cichego lub zablokowanie wyświetlania monitów przy rozpakowywaniu plików.                                                           |
| **/t:ścieżka** | Określenie folderu docelowego, do którego zostaną rozpakowane pliki.                                                                                |
| **/c**         | Rozpakowanie plików bez ich zainstalowania. Jeżeli nie zostanie określona ścieżka **/t**:, zostanie wyświetlony monit o podanie folderu docelowego. |
| **/c:ścieżka** | Zastępowanie zdefiniowanego przez autora polecenia instalacji. Określa ścieżkę i nazwę pliku instalacyjnego .inf lub .exe.                          |

Aby uzyskać dodatkowe informacje o obsługiwanych parametrach instalacyjnych, zobacz artykuł [197147 bazy wiedzy Microsoft Knowledge Base](http://support.microsoft.com/kb/197147).

**Informacje na temat wdrożenia administracyjnego**

W celu zaktualizowania instalacji administracyjnej należy wykonać poniższą procedurę:

1.  [Pobierz wersję administracyjną tej aktualizacji zabezpieczeń (j.ang.)](http://download.microsoft.com/download/5/f/0/5f0e5762-eddf-4c6f-989f-d370446ddd33/office2000-kb889167-fullfile-enu.exe).
2.  Kliknij opcję **Zapisz ten program na dysku**, a następnie kliknij przycisk **OK**.
3.  Kliknij przycisk **Zapisz**.
4.  ***Za pomocą Eksploratora Windows wyszukaj folder zawierający zapisany plik i w oknie poleceń wpisz następujący ciąg w celu rozpakowania pliku .msp:***
    ***\[ścieżka\\nazwa pliku EXE\]*** ***/c /t:C:\\AdminUpdate***
    **Uwaga**  Dwukrotne kliknięcie pliku EXE nie powoduje rozpakowania pliku .msp, lecz zastosowanie aktualizacji na komputerze lokalnym. W celu zaktualizowania obrazu administracyjnego należy najpierw rozpakować plik .msp.
5.  Kliknij przycisk **Tak**, aby zaakceptować Umowę Licencyjną.
6.  Po wyświetleniu monitu o utworzenie folderu kliknij przycisk **Tak**.
7.  **Jeśli znasz procedurę aktualizowania instalacji administracyjnej, kliknij przyciskStart**, a następnie kliknij polecenie **Uruchom**. W polu **Otwórz** wpisz następujące polecenie:
    **msiexec /a** ***Ścieżka administracyjna*\\*Plik MSI*/p C:\\adminUpdate\\*Plik MSP*** **SHORTFILENAMES=TRUE**
    **Uwaga***Ścieżka administracyjna* to ścieżka do punktu instalacji administracyjnej danej aplikacji (na przykład C:\\Office2000), *Plik MSI* to pakiet bazy danych .msi aplikacji (np. Data1.msi), a *Plik MSP* to nazwa aktualizacji administracyjnej (np. SHAREDff.msp).
    **Uwaga** Jeżeli w wierszu polecenia zostanie wprowadzone wyrażenie /**qb+**, okna dialogowe **Instalacja administracyjna** oraz **Umowa Licencyjna Użytkownika Oprogramowania** nie będą wyświetlane.
8.  Kliknij przycisk **Dalej** w wyświetlanym oknie dialogowym. Nie zmieniaj klucza CD, lokalizacji instalacji ani nazwy firmy w wyświetlanym oknie dialogowym.
9.  Kliknij opcję **Akceptuję warunki Umowy licencyjnej**, a następnie kliknij przycisk **Zainstaluj**.

Teraz zostanie zaktualizowany punkt instalacji administracyjnej. Następnie zaktualizuj konfiguracje stacji roboczych, które były pierwotnie zainstalowane z tej instalacji administracyjnej. Informacje na ten temat znajdują się w sekcji „Informacje na temat wdrażania aktualizacji na stacji roboczej”. Wszelkie nowe instalacje uruchamiane z tego punktu instalacji administracyjnej będą zawierać aktualizację.

**Ostrzeżenie** Żadna konfiguracja stacji roboczej, która była pierwotnie instalowana z tej instalacji administracyjnej przed zainstalowaniem aktualizacji, nie może wykorzystywać tej instalacji administracyjnej do wykonywania czynności, takich jak naprawianie pakietu Office lub dodawanie nowych funkcji, dopóki nie zostaną wykonane kroki opisane w sekcji „Informacje na temat wdrażania aktualizacji na stacji roboczej”.

**Informacje na temat wdrażania aktualizacji na stacji roboczej**

Aby rozmieścić aktualizację na klienckich stacjach roboczych, kliknij przycisk **Start**, a następnie kliknij polecenie **Uruchom**. W polu **Otwórz** wpisz następujące polecenie:

**msiexec /i** ***Ścieżka administracyjna*\\*Plik MSI*** **/qb REINSTALL=*Lista funkcji*** **REINSTALLMODE=vomu**

**Uwaga***Ścieżka administracyjna* to ścieżka do punktu instalacji administracyjnej aplikacji (np. C:\\Office2000), *Plik MSI* to pakiet bazy danych .msi dla aplikacji (np. Data1.msi), a *Lista funkcji* to lista nazw funkcji (z uwzględnieniem wielkości liter), którą należy ponownie zainstalować na potrzeby aktualizacji. Aby zainstalować wszystkie funkcje, można użyć parametru **REINSTALL=ALL** lub zainstalować następujące funkcje.

|                           |             |
|---------------------------|-------------|
| **Produkt**               | **Funkcja** |
| Microsoft PowerPoint 2000 | Pliki PPT   |

**Uwaga** Administratorzy pracujący w środowisku zarządzanym mogą znaleźć kompletne zasoby niezbędne do wdrażania aktualizacji pakietu Office w organizacji w witrynie Office Admin Update Center. Przewiń w dół tę witrynę i poszukaj w sekcji **Zasoby aktualizacji** aktualizowanej wersji oprogramowania. Dodatkowe informacje na temat parametrów obsługiwanych przez Instalatora Windows można także znaleźć w [dokumentacji tego instalatora (j.ang.)](http://go.microsoft.com/fwlink/?linkid=21685).

**Informacje na temat plików instalacji administracyjnej**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

PowerPoint 2000:

| Nazwa pliku  | Wersja     | Data       | Godzina | Rozmiar   |
|--------------|------------|------------|---------|-----------|
| Powerpnt.exe | 9.0.0.8936 | 28-12-2005 | 00:36   | 4 259 892 |

**Weryfikacja instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można skorzystać z narzędzia Microsoft Baseline Security Analyzer (MBSA). MBSA umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web Microsoft Baseline Security Analyzer](http://www.microsoft.com/poland/technet/security/tools/mbsa.mspx).

-   **Weryfikacja wersji pliku**

    **Uwaga** Ze względu na fakt, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.
        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.
    5.  Na karcie **Wersja** sprawdź wersję zainstalowanego na komputerze pliku porównując go z wersją podaną w odpowiedniej tabeli informacji o plikach.
        **Uwaga** Inne atrybuty, poza wersją pliku, mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

### Other Information

**Podziękowania**

Firma Microsoft [dziękuje (j.ang.)](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:

-   Yorickowi Kosterowi z firmy [ITsec Security Services (j.ang.)](http://www.itsec-ss.nl/) za zgłoszenie usterki programu PowerPoint umożliwiającej ujawnienie informacji o tymczasowych plikach internetowych - CVE-2006-0004.
-   Andreasowi Sandbladowi za zgłoszenie podobnego problemu.

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://www.microsoft.com/downloads/results.aspx?freetext=poprawka+zabezpiecze%c5%84&productid=&displaylang=pl). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w [witrynie sieci Web Microsoft Update](http://go.microsoft.com/fwlink/?linkid=40747).

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services (j.ang.)](http://go.microsoft.com/fwlink/?linkid=21133)
-   [Microsoft Windows Server Update Services (j.ang.)](http://go.microsoft.com/fwlink/?linkid=50120)
-   Narzędzie [Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)
-   [Witryna Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Wykaz Windows Update. Więcej informacji na temat Wykazu Windows Update można znaleźć w [artykule 323166 bazy wiedzy Microsoft Knowledge Base](http://support.microsoft.com/kb/323166).
-   [Witryna Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Więcej informacji na temat sposobu wdrażania tej aktualizacji zabezpieczeń za pomocą usługi Software Update Services można znaleźć w [witrynie sieci Web usług Software Update Services (j.ang.)](http://go.microsoft.com/fwlink/?linkid=21133).

**Windows Server Update Services:**

Korzystając z programu Windows Server Update Services (WSUS), administratorzy mogą szybko i niezawodnie wdrożyć najnowsze aktualizacje krytyczne i aktualizacje zabezpieczeń przeznaczonych dla systemu operacyjnego Windows 2000 i nowszych, pakietu Office XP i nowszych, programu Exchange Server 2003 oraz SQL Server 2000 w systemie operacyjnym Windows 2000 i nowszych.

Więcej informacji na temat sposobu wdrażania tej aktualizacji zabezpieczeń za pomocą programu Windows Server Update Services można znaleźć w [witrynie sieci Web usług Windows Server Update Services (j.ang.)](http://go.microsoft.com/fwlink/?linkid=50120).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003 (j.ang.)](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack (j.ang.)](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

**Uwaga** Program SMS zapewnia szeroki zakres obsługi wykrywania i wdrażania aktualizacji objętych biuletynami zabezpieczeń dzięki narzędziom Microsoft Baseline Security Analyzer, Microsoft Office Detection Tool i Enterprise Update Scanning Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web (j.ang.)](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack (j.ang.)](http://go.microsoft.com/fwlink/?linkid=33387) oraz [SMS 2.0 Administration Feature Pack (j.ang.)](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   V1.0 (14 lutego 2006): Opublikowano biuletyn.

*Built at 2014-04-18T01:50:00Z-07:00*
