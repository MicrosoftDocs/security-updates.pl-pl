---
TOCTitle: 954157
Title: Poradnik zabezpieczeń firmy Microsoft 954157
ms:assetid: 954157
ms:contentKeyID: 61232255
ms:mtpsurl: 'https://technet.microsoft.com/pl-PL/library/954157(v=Security.10)'
---

Security Advisory

Poradnik zabezpieczeń firmy Microsoft 954157
============================================

Rozszerzenia zabezpieczeń dla kodera-dekodera Indeo
---------------------------------------------------

Opublikowano: 8 grudnia 2009

### Informacje ogólne

#### Streszczenie

Firma Microsoft informuje o dostępności aktualizacji ograniczającej zagrożenie naruszeniem zabezpieczeń wynikające z używania kodera-dekodera Indeo w obsługiwanych wersjach systemów Microsoft Windows 2000, Windows XP i Windows Server 2003.

Koder-dekoder Indeo zainstalowany w komputerach użytkowników z systemem Microsoft Windows 2000, Windows XP i Windows Server 2003 umożliwia uruchomienie kodu podczas otwierania specjalnie spreparowanej zawartości multimedialnej. Aktualizacja blokuje uruchamianie kodera-dekodera Indeo w programie Internet Explorer i odtwarzaczu Windows Media. Aktualizacja uniemożliwia również ładowanie kodera-dekodera podczas przeglądania Internetu przy użyciu jakichkolwiek innych aplikacji. Zezwalając aplikacjom na używanie kodera-dekodera Indeo tylko wtedy, gdy zawartość multimedialna znajduje się w systemie lokalnym lub strefie intranetu, oraz całkowicie uniemożliwiając uruchamianie kodera-dekodera w programach Internet Explorer i Windows Media Player, aktualizacja ta blokuje najpopularniejsze kierunki ataku zdalnego, a gry i inne aplikacje korzystające lokalnie z kodera-dekodera nadal działają prawidłowo.

Niniejsza aktualizacja jest dostępna za pośrednictwem funkcji aktualizacji automatycznych oraz w witrynie Centrum pobierania Microsoft. Klienci z włączoną funkcją automatycznych aktualizacji nie będą musieli podejmować żadnych działań, ponieważ niniejsza aktualizacja zabezpieczeń zostanie pobrana i zainstalowana automatycznie. Więcej informacji o tym problemie oraz łącza umożliwiające pobranie niniejszej aktualizacji niezwiązanej z zabezpieczeniami można znaleźć w [artykule 954157 bazy wiedzy Microsoft Knowledge Base](http://support.microsoft.com/kb/954157).

Istnieje wiele sytuacji, w których koder-dekoder Indeo może być używany i może być wymagany przez pewne aplikacje. Koder-dekoder Indeo może być wymagany podczas wyświetlania wiarygodnych witryn sieci Web oraz w aplikacjach do zarządzania firmą w środowisku korporacyjnym. Jest to prawdopodobnie najbardziej typowy scenariusz dla użytkowników starszych systemów operacyjnych. Dlatego niniejsza aktualizacja jest oferowana użytkownikom starszych systemów operacyjnych automatycznie, ale z kodera-dekodera można nadal korzystać w scenariuszach z aplikacjami do zarządzania firmą. Z kolei użytkownicy niekorzystający z kodera-dekodera mogą wykonać dodatkową czynność, aby go całkowicie wyrejestrować. Wyrejestrowanie kodera-dekodera blokuje wszystkie kierunki ataków z wykorzystaniem kodera-dekodera Indeo. W [artykule 954157 bazy wiedzy Knowledge Base](http://support.microsoft.com/kb/954157) znajdują się wskazówki umożliwiające wyrejestrowanie kodera-dekodera lub użycie opcji naprawy, które powodują automatyczne wyrejestrowanie kodera-dekodera.

Zachęcamy użytkowników obsługiwanych wersji systemów Microsoft Windows 2000, Windows XP i Windows 2003 do przejrzenia i zainstalowania tej aktualizacji lub wyrejestrowania kodera-dekodera Indeo. Instalując niniejszą aktualizację i wyrejestrowując koder-dekoder w tych starszych systemach operacyjnych, użytkownicy ograniczą zagrożenie do poziomu, który zapewniają systemy Windows Vista i Windows 7.

### Szczegóły dotyczące biuletynu

#### Materiały pomocnicze dotyczące problemu

Aby uzyskać więcej informacji związanych z tym problemem, zobacz następujące materiały pomocnicze.

| Materiały pomocnicze                                | Identyfikacja                                    |
|-----------------------------------------------------|--------------------------------------------------|
| **Artykuł w bazie wiedzy Microsoft Knowledge Base** | [954157](http://support.microsoft.com/kb/954157) |

#### Programy, których dotyczy problem i programy, których nie dotyczy problem

Niniejszy poradnik dotyczy następującego oprogramowania.

|                                                                                                                                          |
|------------------------------------------------------------------------------------------------------------------------------------------|
| Programy, których dotyczy problem                                                                                                        |
| Microsoft Windows 2000 z dodatkiem Service Pack 4                                                                                        |
| Windows XP z dodatkiem Service Pack 2 i Windows XP z dodatkiem Service Pack 3                                                            |
| Windows XP Professional x64 Edition z dodatkiem Service Pack 2                                                                           |
| Windows Server 2003 z dodatkiem Service Pack 2                                                                                           |
| Windows Server 2003 x64 Edition z dodatkiem Service Pack 2                                                                               |
| Windows Server 2003 z dodatkiem SP2 dla systemów z procesorem Itanium                                                                    |
| Programy, których nie dotyczy problem                                                                                                    |
| Windows Vista, Windows Vista z dodatkiem Service Pack 1 i Windows Vista z dodatkiem Service Pack 2                                       |
| Windows Vista x64 Edition, Windows Vista x64 Edition z dodatkiem Service Pack 1 i Windows Vista x64 Edition z dodatkiem Service Pack 2   |
| Windows Server 2008 dla systemów 32-bitowych i Windows Server 2008 z dodatkiem Service Pack 2 dla systemów 32-bitowych                   |
| Windows Server 2008 dla systemów z procesorem x64 i Windows Server 2008 z dodatkiem Service Pack 2 dla systemów z procesorem x64         |
| Windows Server 2008 dla systemów z procesorem Itanium i Windows Server 2008 z dodatkiem Service Pack 2 dla systemów z procesorem Itanium |
| Windows 7 dla systemów 32-bitowych                                                                                                       |
| Windows 7 dla systemów z procesorem x64                                                                                                  |
| Windows Server 2008 R2 dla systemów opartych na procesorach x64                                                                          |
| Windows Server 2008 R2 dla systemów opartych na procesorach Itanium                                                                      |

Często zadawane pytania
-----------------------

<span></span>
**Jaki zakres obejmuje poradnik?**  
Niniejszy poradnik informuje, że opisana w nim kompleksowa aktualizacja zostanie wdrożona za pośrednictwem funkcji aktualizacji automatycznych oraz że zostanie udostępniona w [artykule 954157 bazy wiedzy Microsoft Knowledge Base](http://support.microsoft.com/kb/954157). Aktualizacja ta dotyczy oprogramowania wymienionego w tabeli **Programy, których dotyczy problem**.

**Co to jest koder-dekoder Indeo?**
Indeo to koder-dekoder dekompresujący pliki multimediów cyfrowych do użycia w aplikacjach takich, jak Windows Media Player. Więcej informacji na temat koderów-dekoderów znajduje się w sekcji [Korzystanie z koderów-dekoderów](http://www.microsoft.com/windows/windowsmedia/player/faq/codec.mspx).

**W jaki sposób osoba atakująca może wykorzystać tę lukę w zabezpieczeniach?**  
Osoba atakująca może udostępniać specjalnie spreparowaną witrynę sieci Web, której celem jest wykorzystanie tej luki w zabezpieczeniach w programie Internet Explorer, a następnie przekonać użytkownika do wyświetlenia takiej witryny. Może to także dotyczyć witryn sieci Web, które akceptują lub udostępniają treści lub reklamy wprowadzone przez użytkownika. Witryny te mogą zawierać specjalnie spreparowane treści, które mogą wykorzystywać omawianą lukę w zabezpieczeniach. Jednakże w żadnym przypadku osoba atakująca nie może zmusić użytkowników do odwiedzenia takich witryn. Musi natomiast przekonać użytkowników do odwiedzenia tej witryny, najczęściej zachęcając do kliknięcia łącza w wiadomości e-mail lub wiadomości błyskawicznej, które przekieruje użytkowników do witryny osoby atakującej.

Może również istnieć możliwość wyświetlenia specjalnie spreparowanej zawartości strony sieci Web z wykorzystaniem reklam banerowych lub innych metod jej dostarczenia do systemów, których dotyczy luka.

Luka ta może zostać wykorzystana w inny sposób, gdy osoba atakująca pobierze specjalnie spreparowaną zawartość multimedialną do systemu użytkownika korzystającego z kodera-dekodera Indeo.

**Czy zainstalowanie tej aktualizacji wpływa na sposób obsługi systemu?**  
Po zainstalowaniu aktualizacji omówionych w tym artykule można zauważyć, że treść multimedialna z witryn sieci Web nie będzie już ładowana w programie Internet Explorer ani w programie Windows Media Player. Aplikacje i gry korzystające z tego kodera-dekodera do obsługi zawartości w systemie lokalnym będą nadal działać.

**Jak mogę wyłączyć koder-dekoder Indeo?**  
Ten koder-dekoder można wyłączyć, wyrejestrowując go. Wyrejestrowanie kodera-dekodera uniemożliwi użycie go w jakiejkolwiek aplikacji lub zawartości multimedialnej. Wskazówki umożliwiające wyrejestrowanie kodera-dekodera lub użycie automatycznej opcji naprawy firmy Microsoft wyłączającej koder-dekoder znajdują się w [artykule 954157 bazy wiedzy Microsoft Knowledge Base](http://support.microsoft.com/kb/954157).

**Jak mogę ponownie umożliwić korzystanie z tego kodera-dekodera po zainstalowaniu niniejszej aktualizacji? **
Po zainstalowaniu niniejszej aktualizacji można ponownie umożliwić korzystanie z kodera-dekodera Indeo. Ponowne włączenie kodera-dekodera naraża użytkowników na atak ze zdalnym wykonaniem kodu i taką decyzję należy podjąć tylko wtedy, gdy korzyść z działania kodera-dekodera jest zdecydowanie większa niż ryzyko wykorzystania luki. Więcej informacji o tym, jak ponownie włączyć koder-dekoder, można znaleźć w [artykule 954157 bazy wiedzy Microsoft Knowledge Base](http://support.microsoft.com/kb/954157).

**Dlaczego istnieją dwie części aktualizacji, której dotyczy niniejszy poradnik?**  
Aktualizacja ta składa się z dwóch części, które pomagają ograniczyć ryzyko związane z używaniem kodera-dekodera. Dostępna jest aktualizacja pliku Quartz.dll, będącego podstawowym plikiem binarnym używanym przez program Windows Media Player, oraz aktualizacja udostępniona w technologii Shim zapewniającej zgodność aplikacji. Aktualizacja dla programu Media Player uniemożliwia aplikacjom otwieranie zawartości multimedialnej, która korzysta z kodera-dekodera Indeo, ze strefy internetowej. Z kolei aktualizacja w technologii Shim zapewniającej zgodność aplikacji blokuje ładowanie zawartości multimedialnej, która korzysta z kodera-dekodera Indeo, w programach Internet Explorer i Windows Media Player.

**Dlaczego nie jest to biuletyn zabezpieczeń?**  
Ta aktualizacja nie została wydana jako biuletyn zabezpieczeń, ponieważ nie usuwa określonych w luk w zabezpieczeniach, a jedynie zapewnia dodatkowe, kompleksowe ograniczenie zagrożenia wynikającego z luk, w celu podniesienia poziomu ochrony starszych systemów operacyjnych do poziomu ochrony systemów Windows Vista i Windows 7. Użytkownicy powinni zastosować tę aktualizację, aby ograniczyć zagrożenie w typowych scenariuszach, oraz rozważyć zastosowanie opcji naprawy w celu usunięcia dostępu do kodera-dekodera we wszystkich scenariuszach.

**Dlaczego firma Microsoft nie usuwa określonych luk w zabezpieczeniach przy użyciu tej aktualizacji?**  
Koder-dekoder Indeo to starszy koder-dekoder, o którym wiadomo, że ma kilka luk w zabezpieczeniach. Zamiast usuwania określonych luk w zabezpieczeniach, firma Microsoft wprowadza kompleksowe zmiany, które zmniejszają ryzyko ataku z wykorzystaniem zarówno znanych luk, jak i przyszłych podobnych luk w zabezpieczeniach.

Czynniki ograniczające zagrożenie
---------------------------------

<span></span>
Firma Microsoft nie znalazła dla tej luki żadnych czynników ograniczających zagrożenie.

Obejścia
--------

<span></span>
Obejście oznacza wprowadzenie zmiany ustawienia lub konfiguracji, która nie powoduje usunięcia samej luki, ale może pomóc w zablokowaniu znanych kierunków ataku. Firma Microsoft przetestowała następujące obejścia i przedstawią swoją opinię w kwestii ograniczania przez nie funkcjonalności:

-   **Wyrejestrowanie kodera-dekodera**

    Ten koder-dekoder można wyłączyć, wyrejestrowując go. Wskazówki umożliwiające wyrejestrowanie kodera-dekodera lub użycie automatycznej opcji naprawy firmy Microsoft wyłączającej koder-dekoder znajdują się w [artykule 954157 bazy wiedzy Microsoft Knowledge Base](http://support.microsoft.com/kb/954157).

    **Wpływ obejścia.** Wyrejestrowanie kodera-dekodera Indeo uniemożliwi użycie go w jakiejkolwiek aplikacji lub zawartości multimedialnej.

    **Jak cofnąć obejście?** Zobacz [artykuł 954157 bazy wiedzy Microsoft Knowledge Base](http://support.microsoft.com/kb/954157), aby uzyskać informacje o tym, jak cofnąć to obejście.

Inne zalecane czynności
-----------------------

<span></span>
-   **Zapoznanie się z artykułem w bazie wiedzy Microsoft Knowledge Base związanym z niniejszym poradnikiem**

    Aby uzyskać więcej informacji o tym problemie, zobacz [artykuł 954157 bazy wiedzy Microsoft Knowledge Base](http://support.microsoft.com/kb/954157).

-   **Regularne aktualizowanie systemu Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane. Więcej informacji na temat aktualizacji zabezpieczeń można znaleźć w witrynie [Centrum bezpieczeństwa Microsoft](http://www.microsoft.com/security/default.mspx).

### Inne informacje:

#### Podziękowania

Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:

-   Paulowi Byrne z firmy [NGS Software](http://www.ngssoftware.com/) za zgłoszenie luk w zabezpieczeniach kodera-dekodera Indeo
-   Anonimowemu analitykowi współpracującemu z firmami TippingPoint i [Zero Day Initiative](http://www.zerodayinitiative.com/) za zgłoszenie kilku luk w zabezpieczeniach kodera-dekodera Indeo
-   Bing Liu z firmy [Fortinet's FortiGuard Labs](http://www.fortiguard.com/) za zgłoszenie luk w zabezpieczeniach kodera-dekodera Indeo
-   Firmie [VeriSign iDefense Labs](http://labs.idefense.com/) za zgłoszenie luk w zabezpieczeniach kodera-dekodera Indeo
-   Dave'owi Lenoe z firmy [Adobe](http://www.adobe.com/) za zgłoszenie luk w zabezpieczeniach kodera-dekodera Indeo

#### Uwagi

-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

#### Zrzeczenie odpowiedzialności

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (8 grudnia 2009 r.): Poradnik opublikowany.

*Built at 2014-04-18T01:50:00Z-07:00*
