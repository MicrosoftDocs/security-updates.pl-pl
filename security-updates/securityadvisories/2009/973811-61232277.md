---
TOCTitle: 973811
Title: Poradnik zabezpieczeń firmy Microsoft 973811
ms:assetid: 973811
ms:contentKeyID: 61232277
ms:mtpsurl: 'https://technet.microsoft.com/pl-PL/library/973811(v=Security.10)'
---

Security Advisory

Poradnik zabezpieczeń firmy Microsoft 973811
============================================

Rozszerzona ochrona uwierzytelniania
------------------------------------

Opublikowano: 11 sierpnia 2009 | Zaktualizowano: 12 kwietnia 2011

**Wersja:** 1.12

Firma Microsoft informuje o dostępności nowej funkcji rozszerzonej ochrony uwierzytelniania na platformę Windows. Jest to funkcja rozszerzająca ochronę i obsługę poświadczeń podczas uwierzytelniania połączeń sieciowych przy użyciu usługi zintegrowanego uwierzytelnienia systemu Windows.

Sama aktualizacja nie zapewnia bezpośredniej ochrony przed konkretnymi atakami, takimi jak przesyłanie poświadczeń dalej, ale umożliwia aplikacjom włączenie rozszerzonej ochrony uwierzytelniania. W tym poradniku przedstawiono informacje dla deweloperów i administratorów systemów na temat nowej funkcji i sposób jej wdrożenia pomagający chronić poświadczenia uwierzytelniania.

**Czynniki ograniczające zagrożenie:**

-   Program Internet Explorer nigdy nie wyśle poświadczeń automatycznie do serwerów znajdujących się w strefie Internet. Zmniejsza to ryzyko przesłania dalej poświadczeń przez osobę atakującą w tej strefie.
-   Luka związana z przesyłaniem poświadczeń dalej nie dotyczy aplikacji korzystających z podpisywania i szyfrowania sesji (takich jak zdalne wywoływanie procedury (RPC) z poufnością i integralnością lub blok komunikatów serwera (SMB) z włączonym podpisywaniem).

### Informacje ogólne

Przegląd
--------

<span></span>
**Cel poradnika:** Ten poradnik został opublikowany w celu poinformowania klientów o wydaniu aktualizacji niezwiązanej z zabezpieczeniami, która udostępnia nową funkcję rozszerzonej ochrony uwierzytelniania na platformę Windows.

**Status poradnika:** Poradnik opublikowany.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

| Materiały pomocnicze                                | Identyfikacja                                                                                 |
|-----------------------------------------------------|-----------------------------------------------------------------------------------------------|
| **Artykuł w bazie wiedzy Microsoft Knowledge Base** | [Artykuł 973811 bazy wiedzy Microsoft Knowledge Base](http://support.microsoft.com/kb/973811) |

Niniejszy poradnik informuje o wydaniu tej funkcji dla następujących platform.

 
<table style="border:1px solid black;">
<tbody>
<tr class="odd">
<td style="border:1px solid black;">Programy, których dotyczy problem</td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=cb9a7ba1-72c7-4c72-a802-ac5bb3442ce4">Windows XP z dodatkiem Service Pack 2 i Windows XP z dodatkiem Service Pack 3</a><br />
<a href="http://www.microsoft.com/downloads/details.aspx?familyid=b0ae9b16-1479-4bf2-84a1-828871ba2d64">Windows XP z dodatkiem Service Pack 2 dla systemów z procesorem x64 i Windows XP z dodatkiem Service Pack 3 dla systemów z procesorem x64</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=3ce0efe2-82ec-4134-9891-37efeab24e3a">Windows Server 2003 z dodatkiem Service Pack 2</a><br />
<a href="http://www.microsoft.com/downloads/details.aspx?familyid=36b476ef-6a57-47be-98ce-4b0b7d56fef7">Windows Server 2003 z dodatkiem Service Pack 2 dla systemów z procesorem x64</a><br />
<a href="http://www.microsoft.com/downloads/details.aspx?familyid=9d2c12c7-1b64-4bd9-bcd6-9e8cda84b116">Windows Server 2003 dla systemów z procesorem Itanium i Windows Server 2003 z dodatkiem Service Pack 2 dla systemów z procesorem Itanium</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=6d96662c-f061-4907-b9bc-de2a1497dcfd">Windows Vista, Windows Vista z dodatkiem Service Pack 1 i Windows Vista z dodatkiem Service Pack 2</a><br />
<a href="http://www.microsoft.com/downloads/details.aspx?familyid=f877a3bf-0240-4bf8-94fc-10bf3f3c91e8">Windows Vista dla systemów z procesorem x64, Windows Vista z dodatkiem Service Pack 1 dla systemów z procesorem x64 oraz Windows Vista z dodatkiem Service Pack 2 dla systemów z procesorem x64</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=d19fce0d-1134-48b4-a886-ddb134968d56">Windows Server 2008 dla systemów 32-bitowych i Windows Server 2008 z dodatkiem Service Pack 2 dla systemów 32-bitowych</a><br />
<a href="http://www.microsoft.com/downloads/details.aspx?familyid=c1eaa95f-47d2-4852-bc28-9854c35bb289">Windows Server 2008 dla systemów z procesorem x64 i Windows Server 2008 z dodatkiem Service Pack 2 dla systemów z procesorem x64</a><br />
<a href="http://www.microsoft.com/downloads/details.aspx?familyid=d6e6696c-09cc-4c0d-9faa-2512cc3f5ee5">Windows Server 2008 dla systemów z procesorem Itanium i Windows Server 2008 z dodatkiem Service Pack 2 dla systemów z procesorem Itanium</a></td>
</tr>
<tr class="even">
<td style="border:1px solid black;">Programy, których nie dotyczy problem</td>
</tr>
<tr class="odd">
<td style="border:1px solid black;">Windows 7 dla systemów 32-bitowych<br />
Windows 7 dla systemów z procesorem x64</td>
</tr>
<tr class="even">
<td style="border:1px solid black;">Windows Server 2008 R2 dla systemów opartych na procesorach x64<br />
Windows Server 2008 R2 dla systemów opartych na procesorach Itanium</td>
</tr>
</tbody>
</table>
 

Często zadawane pytania
-----------------------

<span></span>
**Jaki zakres obejmuje poradnik?**
Firma Microsoft opublikowała niniejszy poradnik w celu poinformowania o wydaniu nowej funkcji rozszerzonej ochrony uwierzytelniania jako aktualizacji interfejsu SSPI systemu Windows w celu ułatwienia ochrony przed przesyłaniem poświadczeń dalej.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**
Nie. Nie jest to luka w zabezpieczeniach wymagająca opublikowania aktualizacji zabezpieczeń przez firmę Microsoft. Funkcja ta wymaga konfiguracji opcjonalnej, którą można wdrożyć wedle uznania. Włączenie tej funkcji nie jest odpowiednie dla wszystkich klientów. Aby uzyskać więcej informacji na temat tej funkcji i jej właściwej konfiguracji, zobacz [artykuł 973811 bazy wiedzy Microsoft Knowledge Base](http://support.microsoft.com/kb/973811). Funkcja ta została już dołączona do systemów Windows 7 i Windows Server 2008 R2.

**Co to jest rozszerzona ochrona uwierzytelniania systemu Windows?**
Aktualizacja zawarta w [artykule 968389 bazy wiedzy Microsoft Knowledge Base](http://support.microsoft.com/kb/968389) modyfikuje interfejs SSPI w celu udoskonalenia uwierzytelniania systemu Windows w sposób uniemożliwiający łatwe przesyłanie poświadczeń dalej po włączeniu usługi zintegrowanego uwierzytelniania systemu Windows (IWA).

Kiedy funkcja rozszerzonej ochrony uwierzytelniania jest włączona, żądania uwierzytelnienia są związane zarówno z nazwami głównymi usług (Service Principal Names) serwera, z którym próbuje połączyć się klient, jak i z zewnętrznym kanałem TLS (Transport Layer Security), za pośrednictwem którego jest przeprowadzane uwierzytelnianie IWA. Jest to aktualizacja podstawowa, która umożliwia opcjonalne zastosowanie nowej funkcji w aplikacjach.

Przyszłe aktualizacje zmodyfikują poszczególne składniki systemu korzystające z uwierzytelniania IWA, tak aby umożliwić im stosowanie omawianego mechanizmu ochrony. Dla aplikacji klienckich i serwerów, na których ma być uaktywniony mechanizm rozszerzonej ochrony uwierzytelniania, należy zainstalować zarówno aktualizację z [artykułu 968389 bazy wiedzy Microsoft Knowledge Base](http://support.microsoft.com/kb/968389), jak i odpowiednie aktualizacje zabezpieczeń dla danych aplikacji. Opcje instalacji mechanizmu rozszerzonej ochrony uwierzytelniania można zmienić przy użyciu kluczy rejestru. Konfiguracja na serwerze zależy od aplikacji.

**Jakie inne działania podejmuje firma Microsoft, aby zaimplementować tę funkcję?**

Należy wprowadzić zmiany w określonych aplikacjach serwerowych i klienckich korzystających ze zintegrowanego uwierzytelniania systemu Windows (IWA), aby umożliwić im stosowanie omawianej nowej technologii ochrony.

Aktualizacje opublikowane przez firmę Microsoft 11 sierpnia 2009 r.:

-   [Artykuł 968389 w bazie wiedzy Microsoft Knowledge Base](http://support.microsoft.com/kb/968389) opisuje wdrożenie mechanizmu rozszerzonej ochrony uwierzytelniania w interfejsie dostawcy obsługi zabezpieczeń (SSPI) systemu Windows. Jest to aktualizacja umożliwiająca aplikacjom korzystanie z rozszerzonej ochrony uwierzytelniania.
-   [Biuletyn zabezpieczeń firmy Microsoft MS09-042](http://go.microsoft.com/fwlink/?linkid=157138) zawiera również kompleksową aktualizację niezwiązaną z zabezpieczeniami, która umożliwia korzystanie z rozszerzonej ochrony uwierzytelniania klientom i serwerom usługi Telnet.

Aktualizacja opublikowana przez firmę Microsoft 13 października 2009 r.:

-   [Biuletyn zabezpieczeń firmy Microsoft MS09-054](http://go.microsoft.com/fwlink/?linkid=163979) zawiera również kompleksową aktualizację niezwiązaną z zabezpieczeniami, która umożliwia korzystanie z rozszerzonej ochrony uwierzytelniania interfejsowi WinINET.

Aktualizacje opublikowane przez firmę Microsoft 8 grudnia 2009 r.:

-   [Artykuł 971737 bazy wiedzy Microsoft Knowledge Base](http://support.microsoft.com/kb/971737) zawiera aktualizację niezwiązaną z zabezpieczeniami, która umożliwia interfejsowi API usług Windows HTTP Services (WinHTTP) korzystanie z rozszerzonej ochrony uwierzytelniania.
-   [Artykuł 970430 bazy wiedzy Microsoft Knowledge Base](http://support.microsoft.com/kb/970430) zawiera aktualizację niezwiązaną z zabezpieczeniami, która umożliwia stosowi protokołu HTTP (http.sys) korzystanie z rozszerzonej ochrony uwierzytelniania.
-   [Artykuł 973917 bazy wiedzy Microsoft Knowledge Base](http://support.microsoft.com/kb/973917) zawiera aktualizację niezwiązaną z zabezpieczeniami, która umożliwia programowi Internet Information Services (IIS) korzystanie z rozszerzonej ochrony uwierzytelniania. Tę aktualizację opublikowano ponownie dnia 9 marca 2010 r. Aby uzyskać więcej informacji, zobacz sekcję **Znane problemy** w [artykule 973917 bazy wiedzy Microsoft Knowledge Base](http://support.microsoft.com/kb/973917).

Aktualizacje opublikowane przez firmę Microsoft 8 czerwca 2010 r.:

-   [Artykuł 982532 bazy wiedzy Microsoft Knowledge Base](http://support.microsoft.com/kb/982532) zawiera aktualizację niezwiązaną z zabezpieczeniami, umożliwiającą włączenie w systemie .NET Framework 2.0 z dodatkiem Service Pack 2 zainstalowanym w systemie Windows Vista z dodatkiem Service Pack 1 funkcji rozszerzonej ochrony uwierzytelniania.
-   [Artykuł 982533 bazy wiedzy Microsoft Knowledge Base](http://support.microsoft.com/kb/982533) zawiera aktualizację niezwiązaną z zabezpieczeniami, umożliwiającą włączenie w systemie .NET Framework 2.0 z dodatkiem Service Pack 2 zainstalowanym w systemie Windows Vista z dodatkiem Service Pack 2 funkcji rozszerzonej ochrony uwierzytelniania.
-   [Artykuł 982535 bazy wiedzy Microsoft Knowledge Base](http://support.microsoft.com/kb/982535) zawiera aktualizację niezwiązaną z zabezpieczeniami, umożliwiającą włączenie w systemie .NET Framework 2.0 z dodatkiem Service Pack 2 oraz 3.0 z dodatkiem Service Pack 2 zainstalowanym w systemie Windows Vista z dodatkiem Service Pack 1 funkcji rozszerzonej ochrony uwierzytelniania.
-   [Artykuł 982536 bazy wiedzy Microsoft Knowledge Base](http://support.microsoft.com/kb/982536) zawiera aktualizację niezwiązaną z zabezpieczeniami, umożliwiającą włączenie w systemie .NET Framework 2.0 z dodatkiem Service Pack 2 oraz 3.0 z dodatkiem Service Pack 2 zainstalowanym w systemie Windows Vista z dodatkiem Service Pack 2 funkcji rozszerzonej ochrony uwierzytelniania.
-   [Artykuł 982167 bazy wiedzy Microsoft Knowledge Base](http://support.microsoft.com/kb/982167) zawiera aktualizację niezwiązaną z zabezpieczeniami, umożliwiającą włączenie w systemie .NET Framework 2.0 z dodatkiem Service Pack 2 zainstalowanym w systemie Windows XP oraz Windows Server 2003 funkcji rozszerzonej ochrony uwierzytelniania.
-   [Artykuł 982168 bazy wiedzy Microsoft Knowledge Base](http://support.microsoft.com/kb/982168) zawiera aktualizację niezwiązaną z zabezpieczeniami, umożliwiającą włączenie w systemie .NET Framework 2.0 z dodatkiem Service Pack 2 oraz 3.0 z dodatkiem Service Pack 2 zainstalowanym w systemie Windows XP oraz Windows Server 2003 funkcji rozszerzonej ochrony uwierzytelniania.

Aktualizacja opublikowana przez firmę Microsoft 14 września 2010 r.:

-   [Artykuł 2141007 bazy wiedzy Microsoft Knowledge Base](http://support.microsoft.com/kb/2141007) zawiera aktualizację niezwiązaną z zabezpieczeniami, która umożliwia włączenie w programach Outlook Express i Poczta systemu Windows funkcji rozszerzonej ochrony uwierzytelniania.

Aktualizacja opublikowana przez firmę Microsoft 12 października 2010 r.:

-   [Artykuł 2345886 bazy wiedzy Microsoft Knowledge Base](http://support.microsoft.com/kb/2345886) zawiera aktualizację niezwiązaną z zabezpieczeniami, która umożliwia włączenie w protokole SMB (Server Message Block) firmy Microsoft funkcji rozszerzonej ochrony uwierzytelniania.

Aktualizacja opublikowana przez firmę Microsoft 29 grudnia 2010 r.:

-   Nowa wersja [Portalu serwisowego Microsoft Office Live Meeting](http://office.microsoft.com/en-us/live-meeting-help/updates-for-live-meeting-service-portal-8-0-ha102413160.aspx) pozwala na obsługę funkcji Rozszerzonej ochrony uwierzytelniania.

Aktualizacja opublikowana przez firmę Microsoft 12 kwietnia 2011 r.:

-   [Artykuł 2509470 bazy wiedzy Microsoft Knowledge Base](http://support.microsoft.com/kb/2509470) zawiera aktualizację niezwiązaną z zabezpieczeniami, która umożliwia programowi Microsoft Outlook korzystanie z rozszerzonej ochrony uwierzytelniania.

Firma Microsoft planuje opublikować następne aktualizacje, dzięki którym z omawianych mechanizmów ochrony będą mogły korzystać kolejne aplikacje serwerowe i klienckie firmy Microsoft. Po opublikowaniu takich aktualizacji niniejszy poradnik zabezpieczeń zostanie uaktualniony o odpowiednie informacje.

**W jaki sposób deweloperzy mogą użyć tej technologii ochrony we własnych aplikacjach?**

Deweloperzy mogą znaleźć więcej informacji dotyczących korzystania z technologii rozszerzonej ochrony uwierzytelniania w następującym artykule MSDN: [Zintegrowane uwierzytelnianie systemu Windows z rozszerzoną ochroną](http://msdn.microsoft.com/en-us/library/dd639324.aspx) (j. ang.).

**Jak włączyć tę funkcję?**

Na kliencie należy wprowadzić następujące ustawienia kluczy rejestru.

Szczegółowe instrukcje dotyczące włączanie tego klucza rejestru można znaleźć w [artykule 968389 bazy wiedzy Microsoft Knowledge Base](http://support.microsoft.com/kb/968389).

-   Ustaw klucz HKEY\_LOCAL\_MACHINE\\System\\CurrentControlSet\\Control\\LSA\\SuppressExtendedProtection na wartość 0, aby włączyć ochronę. Domyślnie wartość tego klucza jest ustawiana na 1 podczas instalacji, co powoduje wyłączenie ochrony.
-   Ustaw klucz HKEY\_LOCAL\_MACHINE\\SYSTEM\\CurrentControlSet\\Control\\Lsa\\LmCompatibilityLevel na wartość 3. Nie jest to wartość domyślna w systemach Windows XP ani Windows Server 2003. Jest to istniejący klucz rejestru włączający uwierzytelnianie NTLMv2. Rozszerzona ochrona uwierzytelniania systemu Windows ma zastosowanie tylko dla protokołów uwierzytelniania NTLMv2 oraz Kerberos, nie ma natomiast zastosowania dla protokołu NTLMv1.
    Więcej informacji na temat wymuszania uwierzytelniania NTLMv2 i tego klucza można znaleźć w [artykule 239869 bazy wiedzy Microsoft Knowledge Base](http://support.microsoft.com/kb/239869).

Rozszerzoną ochronę uwierzytelniania na serwerze należy włączyć dla każdej usługi. Poniżej przedstawiono sposób włączenia rozszerzonej ochrony uwierzytelniania dla typowych protokołów, dla których ten mechanizm jest obecnie dostępny:

**Telnet** ([KB960859](http://support.microsoft.com/kb/960859))

Rozszerzoną ochronę uwierzytelniania dla usługi Telnet na serwerze można włączyć, tworząc klucz rejestru DWORD HKEY\_LOCAL\_MACHINE\\SOFTWARE\\Microsoft\\TelnetServer\\1.0\\ExtendedProtection. Domyślną wartością tego klucza jest Legacy. Ustaw go na jedną z następujących wartości:

-   Legacy: ustawienie wartości DWORD równej 0 powoduje wyłączenie rozszerzonej ochrony uwierzytelniania na serwerze oraz brak połączeń, nawet jeśli zaktualizowano i poprawnie skonfigurowano klientów do ochrony przed atakami polegającymi na przesyłaniu poświadczeń dalej.
-   Allow Extended Protection: ustawienie wartości DWORD równej 1 powoduje włączenie ochrony serwera dla komputerów klienckich skonfigurowanych do korzystania z mechanizmu rozszerzonej ochrony uwierzytelniania, która zapobiega atakom polegającym na przesyłaniu poświadczeń dalej. Ochroną nie będą objęte klienty, których nie zaktualizowano i poprawnie nie skonfigurowano.
-   Require Extended Protection: ustawienie wartości DWORD równej 2 powoduje, że serwer będzie wymagać od klientów obsługi mechanizmu rozszerzonej ochrony uwierzytelniania. Brak obsługi tego mechanizmu spowoduje odmowę uwierzytelnienia. Klienty bez włączonej rozszerzonej ochrony nie będą uwierzytelniane przez serwer.

Szczegółowe instrukcje dotyczące tworzenia tego klucza rejestru można znaleźć w [artykule 960859 bazy wiedzy Microsoft Knowledge Base](http://support.microsoft.com/kb/960859).

**Internet Information Services** ([KB973917](http://support.microsoft.com/kb/973917))

Funkcję rozszerzonej ochrony uwierzytelniania dla programu Internet Information Services można włączyć na serwerze przy użyciu Menedżera konfiguracji serwera IIS lub edytując bezpośrednio plik konfiguracji ApplicationHost.Config. Szczegółowe informacje na temat sposobu konfiguracji programu IIS znajdują się w [artykule 973917 bazy wiedzy Microsoft Knowledge Base](http://support.microsoft.com/kb/973917).

**O czym należy wiedzieć, wdrażając mechanizm rozszerzonej ochrony uwierzytelniania?**

Aby uzyskać ochronę przed atakami polegającymi na przesyłaniu poświadczeń dalej, na komputerach klienckich i serwerach należy zainstalować aktualizację z [artykułu 968389 bazy wiedzy Microsoft Knowledge Base](http://support.microsoft.com/kb/968389) i odpowiednie aktualizacje aplikacji, a następnie prawidłowo skonfigurować te komputery do korzystania z mechanizmu ochrony.

Po włączeniu rozszerzonej ochrony uwierzytelniania po stronie klienta zostanie ona włączona dla wszystkich aplikacji korzystających z uwierzytelniania IWA. Na serwerze należy ją jednak włączyć dla poszczególnych usług.

**Dlaczego nie jest to aktualizacja zabezpieczeń, o której informuje się w biuletynie zabezpieczeń?**  
Ta aktualizacja wprowadza nową funkcję, której włączenie może nie być odpowiednie dla wszystkich klientów. Stanowi ona dodatkową funkcję zabezpieczeń, którą klienci mogą zainstalować zależnie od konkretnego scenariusza**.**

**Ten poradnik zabezpieczeń dotyczy aktualizacji niezwiązanej z zabezpieczeniami. Czy nie ma w tym sprzeczności?**  
Poradniki zabezpieczeń dotyczą zmian w dziedzinie zabezpieczeń, które mogą nie wymagać biuletynu zabezpieczeń, lecz mimo to wpływać na ogólne bezpieczeństwo klienta. Poradniki zabezpieczeń są sposobem, w jaki firma Microsoft przekazuje klientom informacje związane z bezpieczeństwem dotyczące problemów, które mogą nie zostać zakwalifikowane jako luki w zabezpieczeniach i nie wymagać biuletynu zabezpieczeń, a także problemów, dla których biuletyny zabezpieczeń nie zostały opublikowane. W omawianym przypadku firma Microsoft informuje o dostępności aktualizacji, która dotyczy raczej ogólnego bezpieczeństwa, niż określonej luki w zabezpieczeniach.

**Jak będzie oferowana ta aktualizacja?**  
Aktualizacje są dostępne w witrynie Microsoft Download Center. Bezpośrednie łącza do aktualizacji przeznaczonych dla określonych rodzajów zagrożonego oprogramowania można znaleźć w tabeli Programy, których dotyczy problem w sekcji Przegląd. Więcej informacji o tej aktualizacji i zmianach zachowania można znaleźć w [artykule 968389 bazy wiedzy Microsoft Knowledge Base](http://support.microsoft.com/kb/968389).

**Czy ta aktualizacja będzie rozpowszechniana za pośrednictwem funkcji Aktualizacje automatyczne?**  
Tak. Te aktualizacje będą rozpowszechniane za pośrednictwem mechanizmu aktualizacji automatycznych.

**Jakich wersji systemu Windows dotyczy niniejszy biuletyn?**  
Funkcja opisana w niniejszym poradniku zostanie udostępniona dla wszystkich platform wymienionych w podsumowaniu „Programy, których dotyczy problem”. Funkcja ta występuje we wszystkich wydaniach systemu Windows 7 i systemu Windows Server 2008 R2.

Zalecane czynności
------------------

<span></span>
-   **Zapoznanie się z artykułem w bazie wiedzy Microsoft Knowledge Base związanym z niniejszym poradnikiem**

    Dodatkowe informacje o tej funkcji można znaleźć w [artykule 973811 bazy wiedzy Microsoft Knowledge Base](http://support.microsoft.com/kb/973811).

-   **Zastosowanie i włączenie aktualizacji niezwiązanych z zabezpieczeniami, które zostały wymienione w tym poradniku zabezpieczeń**

    Klienci powinni zapoznać się z listą aktualizacji niezwiązanych z zabezpieczeniami i aktualizacji zabezpieczeń, która została opublikowana przez firmę Microsoft w ramach niniejszej aktualizacji zabezpieczeń i zastosować oraz skonfigurować te mechanizmy, gdy zachodzi taka potrzeba. Listę dostępnych aktualizacji można znaleźć w punkcie **Jakie inne działania podejmuje firma Microsoft, aby zaimplementować tę funkcję?** w sekcji **Często zadawane pytania** niniejszego poradnika.

-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).
    Aby uzyskać więcej informacji na temat bezpiecznego korzystania z Internetu, należy odwiedzić witrynę [Centrum bezpieczeństwa Microsoft](http://www.microsoft.com/security/default.mspx).

-   **Regularne aktualizowanie systemu Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę Windows Update](http://go.microsoft.com/fwlink/?linkid=21130), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

#### Obejścia

Istnieją liczne obejścia problemu, które ułatwiają ochronę systemów przed odbijaniem poświadczeń lub przesyłaniem ich dalej. Firma Microsoft przetestowała następujące obejścia. Nie spowodują one wyeliminowania samej luki, przyczynią się jednak do zablokowania znanych kierunków ataków. W poniższej sekcji przedstawiono przypadki, w których zastosowanie obejścia zmniejsza funkcjonalność systemu.

#### Włączenie podpisywania SMB

Włączenie podpisywania SMB na serwerze uniemożliwia osobie atakującej uzyskanie dostępu do serwera w kontekście użytkownika zalogowanego. Chroni to przed przesyłaniem poświadczeń dalej do usługi SMB. Firma Microsoft zaleca użycie zasad grupy do konfiguracji podpisywania SMB.

Szczegółowe instrukcje dotyczące użycia zasad grupy do włączania i wyłączania podpisywania SMB w systemach Microsoft Windows 2000, Windows XP i Windows Server 2003 można znaleźć w [artykule 887429 bazy wiedzy Microsoft Knowledge Base](http://support.microsoft.com/kb/887429). Zawarte w [artykule 887429 bazy wiedzy Microsoft Knowledge Base](http://support.microsoft.com/kb/887429) instrukcje dla systemów Windows XP i Windows Server 2003 odnoszą się także do systemów Windows Vista i Windows Server 2008.

**Wpływ obejścia:** Korzystanie z podpisywania pakietów SMB może spowodować spadek wydajności protokołu SMBv1 w transakcjach związanych z usługami plików. Komputery, w których zasada ta jest ustawiona, nie będą komunikować się z komputerami z wyłączonym podpisywaniem pakietów po stronie klienta. Aby uzyskać więcej informacji o podpisywaniu SMB i jego potencjalnym wpływie, zobacz artykuł MSDN „[Serwer sieci Microsoft: Komunikacja (zawsze) podpisywana cyfrowo](http://technet.microsoft.com/en-us/library/cc786681.aspx)” (j.ang.).

### Other Information

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (11 sierpnia 2009 r.): Poradnik opublikowany.
-   Wersja 1.1 (14 października 2009 r.): W części Często zadawane pytania dodano informację o aktualizacji niezwiązanej z zabezpieczeniami zawartej w aktualizacji MS09-054 dotyczącej interfejsu WinINET.
-   Wersja 1.2 (8 grudnia 2009 r.): W części Często zadawane pytania dodano informacje o trzech aktualizacjach niezwiązanych z zabezpieczeniami, które odnoszą się do usług Windows HTTP Services, stosu protokołu HTTP i programu Internet Information Services.
-   Wersja 1.3 (9 marca 2010 r.): Zaktualizowano sekcję „Często zadawane pytania” w celu ogłoszenia ponownej publikacji aktualizacji, która umożliwia korzystanie przez program Internet Information Services z rozszerzonej ochrony uwierzytelnienia. Aby uzyskać więcej informacji, zobacz sekcję **Znane problemy** w artykule 973917 bazy wiedzy Microsoft Knowledge Base.
-   Wer. 1.4 (14 kwietnia 2010 r.): Zaktualizowano sekcję **Zalecane czynności** w celu skierowania klientów do punktu „Jakie inne działania podejmuje firma Microsoft, aby zaimplementować tę funkcję?” w sekcji **Często zadawane pytania**.
-   Wersja 1.5 (8 czerwca 2010 r.): W części „Często zadawane pytania” dodano informację o sześciu aktualizacjach niezwiązanych z zabezpieczeniami, umożliwiających włączenie w systemie .NET Framework funkcji rozszerzonej ochrony uwierzytelniania.
-   Wersja 1.6 (14 września 2010 r.): W części „Często zadawane pytania” dodano informację o aktualizacji niezwiązanej z zabezpieczeniami, umożliwiającej włączenie w programach Outlook Express i Poczta systemu Windows funkcji rozszerzonej ochrony uwierzytelniania.
-   Wer. 1.7 (12 października 2010 r.): W części „Często zadawane pytania” dodano informację o aktualizacji niezwiązanej z zabezpieczeniami, która umożliwia włączenie w protokole SMB (Server Message Block) firmy Microsoft funkcji rozszerzonej ochrony uwierzytelniania.
-   Wersja 1.8 (14 grudnia 2010 r.): W części „Często zadawane pytania” dodano informację o aktualizacji niezwiązanej z zabezpieczeniami, umożliwiającej włączenie w programie Microsoft Outlook funkcji rozszerzonej ochrony uwierzytelniania.
-   Wer. 1.9 (17 grudnia 2010 r.): Z sekcji „Często zadawane pytania” usunięto wpis, dodany 14 grudnia 2010 r., dotyczący niezwiązanej z zabezpieczeniami aktualizacji pozwalającej programowi Microsoft Outlook na korzystanie z funkcji Rozszerzonej ochrony uwierzytelniania.
-   Wersja 1.10 (11 stycznia 2011 r.): W sekcji „Często zadawane pytania” dodano informację dotyczącą nowej wersji umożliwiającej Portalowi serwisowemu Microsoft Office Live Meeting korzystanie z funkcji Rozszerzonej ochrony uwierzytelniania.
-   Wersja 1.11 (12 stycznia 2011 r.): Poprawiono łącze do informacji o Portalu serwisowym Microsoft Office Live Meeting w sekcji „Często zadawane pytania”.
-   Wersja 1.12 (12 kwietnia 2011 r.): W części „Często zadawane pytania” dodano informację o aktualizacji niezwiązanej z zabezpieczeniami, umożliwiającej włączenie w programie Microsoft Outlook funkcji rozszerzonej ochrony uwierzytelniania.

*Built at 2014-04-18T01:50:00Z-07:00*
