---
TOCTitle: 973882
Title: Poradnik zabezpieczeń firmy Microsoft 973882
ms:assetid: 973882
ms:contentKeyID: 61232278
ms:mtpsurl: 'https://technet.microsoft.com/pl-PL/library/973882(v=Security.10)'
---

Security Advisory

Poradnik zabezpieczeń firmy Microsoft 973882
============================================

Luki w zabezpieczeniach biblioteki Active Template Library (ATL) firmy Microsoft mogą umożliwić zdalne wykonanie kodu
---------------------------------------------------------------------------------------------------------------------

Opublikowano: 28 lipca 2009 | Zaktualizowano: 13 października 2009

**Wersja:** 4,0

Firma Microsoft publikuje niniejszy poradnik dotyczący zabezpieczeń w celu poinformowania o trwających badaniach luk występujących w publicznych i prywatnych wersjach biblioteki Active Template Library (ATL) firmy Microsoft. Poradnik ten zawiera również porady dotyczące tego, co mogą zrobić deweloperzy, by zagwarantować, że stworzone przez nich formanty i składniki nie podlegają problemom dotykającym bibliotekę ATL; co mogą zrobić specjaliści IT i klienci, aby ograniczyć ryzyko potencjalnych ataków z wykorzystaniem luk; a także co ze swojej strony robi firma Microsoft w ramach trwających badań dotyczących problemów opisanych w niniejszym poradniku. Niniejszy poradnik zawiera również pełną listę wszystkich biuletynów zabezpieczeń i aktualizacji zabezpieczeń firmy Microsoft odnoszących się do luk występujących w bibliotece ATL. Trwają prowadzone przez firmę Microsoft badania prywatnych i publicznych wersji biblioteki ATL. W ich ramach opublikowane zostaną odpowiednie aktualizacje zabezpieczeń oraz porady.

Firma Microsoft otrzymała zgłoszenie o lukach w zabezpieczeniach publicznych i prywatnych wersji biblioteki ATL. Biblioteka ATL firmy Microsoft jest wykorzystywana przez deweloperów oprogramowania w celu tworzenia formantów i składników przeznaczonych dla platformy Windows. Luki opisane w poradniku zabezpieczeń oraz biuletynie zabezpieczeń [MS09-035](http://go.microsoft.com/fwlink/?linkid=158131) firmy Microsoft mogą skutkować atakami prowadzącymi do ujawnienia informacji lub zdalnego wykonania kodu, przeprowadzonymi z wykorzystaniem podlegających lukom wersji biblioteki ATL. Składniki oraz formanty stworzone za pomocą podlegającej lukom wersji biblioteki ATL mogą być narażone na wykorzystanie luki ze względu na sposób zastosowania biblioteki ATL lub ze względu na problemy z samym kodem biblioteki ATL.

**Porady dla deweloperów:** W ramach biuletynu [MS09-035](http://go.microsoft.com/fwlink/?linkid=158131), „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu”, firma Microsoft poprawiła problemy występujące w publicznych nagłówkach biblioteki ATL oraz wydała aktualizacje bibliotek." Firma Microsoft zdecydowanie zaleca, aby deweloperzy, którzy tworzą formanty lub składniki z wykorzystaniem biblioteki ATL, podjęli natychmiastowe działania mające na celu oszacowanie stworzonych formantów pod kątem ich narażenia na działanie luki i postępowali zgodnie z przedstawionymi poradami, by tworzyć formanty i składniki nie podlegające luce. Aby uzyskać więcej informacji dotyczących luk oraz porady dotyczące rozwiązania problemów występujących w bibliotece ATL, należy zapoznać się z biuletynem zabezpieczeń [MS09-035](http://go.microsoft.com/fwlink/?linkid=158131), „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu”.

**Porady dla specjalistów IT i klientów:** Aby zapewnić klientom lepszą ochronę, zanim deweloperzy zaktualizują stworzone przez siebie składniki i formanty, firma Microsoft opracowała nową, kompleksową technologię ochrony. Ta nowa, kompleksowa technologia ochrony zintegrowana z programem Internet Explorer pomaga chronić klientów przed potencjalnymi przyszłymi atakami wykorzystującymi luki występujące w bibliotece Active Template Library firmy Microsoft, opisane w tym poradniku oraz biuletynie zabezpieczeń firmy Microsoft MS09-035. Aby móc skorzystać z tej technologii, specjaliści IT oraz klienci powinni natychmiast wdrożyć aktualizację zabezpieczeń programu Internet Explorer oferowaną w ramach biuletynu zabezpieczeń [MS09-034](http://go.microsoft.com/fwlink/?linkid=158199) firmy Microsoft, „Zbiorcza poprawka zabezpieczeń dla programu Internet Explorer”.

Wspomniana aktualizacja zabezpieczeń zawiera także ograniczenie zapobiegające wykorzystaniu w programie Internet Explorer składników i formantów stworzonych za pomocą podlegającej luce biblioteki, a ponadto rozwiązuje kilkanaście innych, niepowiązanych luk. Nowa ochrona kompleksowa oferowana w ramach aktualizacji zabezpieczeń MS09-034 zawiera aktualizacje dla programu Internet Explorer 5.01, Internet Explorer 6 i Internet Explorer 6 z dodatkiem Service Pack 1, Internet Explorer 7 oraz Internet Explorer 8. Te środki ochrony monitorują i zapobiegają udanym próbom wykorzystania wszystkich znanych luk w publicznych i prywatnych wersjach biblioteki ATL, w tym luk, które mogłyby prowadzić do obejścia zabezpieczeń bitu „zabicia” formantu ActiveX. Zabezpieczenia te zostały stworzone, aby pomóc chronić klientów przed atakami za pośrednictwem sieci Web.

**Porady dla użytkowników domowych:** Aby zapewnić klientom lepszą ochronę, zanim deweloperzy zaktualizują stworzone przez siebie składniki i formanty, firma Microsoft opracowała nową, kompleksową technologię ochrony. Ta nowa, kompleksowa technologia ochrony zintegrowana z programem Internet Explorer i dostępna dzięki nowej aktualizacji pomaga chronić klientów przed potencjalnymi przyszłymi atakami wykorzystującymi luki występujące w bibliotece Active Template Library firmy Microsoft, opisane w tym poradniku oraz w biuletynie zabezpieczeń firmy Microsoft MS09-035. Użytkownicy domowi zarejestrowani w usłudze Aktualizacje automatyczne otrzymają automatycznie nową aktualizację programu Internet Explorer, w związku z czym nie muszą wykonywać żadnych dalszych czynności. Użytkownicy domowi będą automatycznie lepiej chronieni przed potencjalnymi przyszłymi atakami z wykorzystaniem luk opisanych w tym poradniku zabezpieczeń oraz biuletynie zabezpieczeń MS09-035 firmy Microsoft.

**Czynniki ograniczające zagrożenie wynikające z korzystania z formantów i składników stworzonych za pomocą podlegającej lukom wersji biblioteki Active Template Library (ATL) firmy Microsoft:**

-   Domyślnie większość formantów ActiveX nie jest umieszczona na domyślnej liście dozwolonych formantów ActiveX programu Internet Explorer 7 ani programu Internet Explorer 8 działających pod kontrolą systemu Windows Vista lub nowszych. Zagrożeni próbami wykorzystania tej luki są jedynie ci użytkownicy, którzy samodzielnie zaakceptowali podlegające luce formanty za pomocą funkcji opcjonalnych formantów ActiveX. Jeśli jednak klient wykorzystywał takie formanty ActiveX w starszej wersji programu Internet Explorer, a następnie dokonał aktualizacji do programu Internet Explorer 7 lub Internet Explorer 8, to formanty te będą włączone w programie Internet Explorer 7 i Internet Explorer 8, nawet jeśli klient nie wyraził na to wyraźnej zgody przy użyciu funkcji opcjonalnych formantów ActiveX.
-   Domyślnie program Internet Explorer 8 oferuje zwiększone środki bezpieczeństwa, włączając ochronę pamięci za pomocą funkcji DEP/NX w systemach operacyjnych Windows XP z dodatkiem Service Pack 3, Windows Vista z dodatkiem Service Pack 1, Windows Vista z dodatkiem Service Pack 2 oraz Windows 7.
-   Domyślnie program Internet Explorer w systemach Windows Server 2003 i Windows Server 2008 jest uruchamiany w trybie chronionym określanym jako [Konfiguracja zwiększonych zabezpieczeń](http://go.microsoft.com/fwlink/?linkid=92039). Konfiguracja zwiększonych zabezpieczeń to grupa wstępnie skonfigurowanych ustawień programu Internet Explorer zmniejszających prawdopodobieństwo pobrania przez użytkownika lub administratora specjalnie spreparowanej zawartości z sieci Web na serwer i uruchomienia jej. Jest to czynnik ograniczający zagrożenie w przypadku witryn sieci Web, których nie dodano do strefy witryn zaufanych programu Internet Explorer. Zobacz także [Zarządzanie konfiguracją zwiększonych zabezpieczeń programu Internet Explorer](http://go.microsoft.com/fwlink/?linkid=92055).
-   Domyślnie we wszystkich obsługiwanych wersjach programów Microsoft Outlook i Microsoft Outlook Express wiadomości e-mail w formacie HTML są domyślnie otwierane w strefie witryn z ograniczeniami. Strefa Witryny z ograniczeniami umożliwia ograniczenie liczby ataków osób usiłujących wykorzystać tę lukę, zapobiegając wykonywaniu aktywnych skryptów i wykorzystywaniu formantów ActiveX do odczytywania wiadomości e-mail w formacie HTML. Jeśli jednak użytkownik kliknie łącze znajdujące się w wiadomości e-mail, może być nadal zagrożony wykorzystaniem tej luki poprzez atak za pośrednictwem sieci Web.
-   Osoba atakująca za pośrednictwem sieci Web, która chce wykorzystać tę lukę, może udostępniać witrynę zawierającą odpowiednią stronę sieci Web. Dodatkowo, witryny sieci Web, które akceptują lub udostępniają zawartość wprowadzoną przez użytkownika lub reklamy, jak również witryny niesprawdzone, mogą zawierać specjalnie spreparowane treści, które mogą wykorzystać lukę w zabezpieczeniach. Jednakże w żadnym przypadku osoba atakująca nie może zmusić użytkowników do odwiedzenia takich witryn. Musi natomiast przekonać użytkowników do odwiedzenia tej witryny, najczęściej zachęcając do kliknięcia łącza w wiadomości e-mail lub wiadomości błyskawicznej, które przekieruje użytkowników do witryny osoby atakującej.
-   Osoba atakująca, której uda się wykorzystać tę lukę, może uzyskać takie same uprawnienia, jak użytkownik lokalny. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi.

**Aktualizacje dotyczące biblioteki ATL:**

Aktualizacja opublikowana 13 października 2009 r.

-   Biuletyn zabezpieczeń firmy Microsoft [MS09-060](http://go.microsoft.com/fwlink/?linkid=160633), „Luki w zabezpieczeniach formantów ActiveX z biblioteki Active Template Library (ATL) firmy Microsoft dla pakietu Microsoft Office mogą umożliwić zdalne wykonanie kodu” zapewnia obsługę składników pakietu Microsoft Office, których dotyczy luka w bibliotece ATL omówiona w niniejszym poradniku.

Aktualizacje opublikowane 25 sierpnia 2009 r.

-   Opublikowano program Windows Live Messenger 14.0.8089 w celu usunięcia luk w zabezpieczeniach klienta programu Windows Live Messenger, które są związane z lukami w zabezpieczeniach biblioteki ATL opisanymi w niniejszym poradniku.
-   Do niniejszego poradnika dodano sekcję **Często zadawane pytania dotyczące składników usługi Windows Live** w celu poinformowania o usunięciu funkcji „Attach Photo” usługi Windows Live Hotmail i podania szczegółowych informacji na temat publikacji programu Windows Live Messenger 14.0.8089.

Aktualizacje opublikowane 11 sierpnia 2009 r.

-   Biuletyn zabezpieczeń firmy Microsoft [MS09-037](http://go.microsoft.com/fwlink/?linkid=158695), „Luki w zabezpieczeniach biblioteki Microsoft Active Template Library (ATL) mogą umożliwić zdalne wykonanie kodu” zapewniający obsługę składników systemu Windows, których dotyczy luka w bibliotece ATL omówiona w niniejszym poradniku.
-   Biuletyn zabezpieczeń firmy Microsoft [MS09-035](http://go.microsoft.com/fwlink/?linkid=158131), „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu” został opublikowany ponownie, aby udostępnić nowe aktualizacje deweloperom korzystającym z programu Visual Studio i biblioteki ATL for Smart Devices do tworzenia składników i formantów dla aplikacji na urządzenia przenośne.

Aktualizacje opublikowane 28 lipca 2009 r.

-   Biuletyn zabezpieczeń [MS09-035](http://go.microsoft.com/fwlink/?linkid=158131) firmy Microsoft, „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu”, bardziej szczegółowo opisuje konkretne luki wykryte w bibliotece ATL oraz oferuje dostawcom zaktualizowane publiczne nagłówki biblioteki ATL pozwalające na tworzenie zaktualizowanych składników i formantów. Nasze badania dowiodły, że istnieją składniki oraz formanty stworzone przez firmę Microsoft oraz inne firmy, które podlegają opisywanemu problemowi, i że występują one we wszystkich obsługiwanych edycjach systemów Windows 2000 z dodatkiem Service Pack 4, Windows XP, Windows Server 2003, Windows Vista oraz Windows Server 2008. Deweloperzy, którzy wykorzystali podlegające lukom wersje biblioteki ATL do tworzenia formantów i składników, powinni zapoznać się z niniejszym biuletynem i podjąć natychmiastowe działania, jeśli stwierdzą, że stworzone przez nich formanty podlegają lukom.
-   Biuletyn zabezpieczeń [MS09-034](http://go.microsoft.com/fwlink/?linkid=158199) firmy Microsoft, „Zbiorcza aktualizacja zabezpieczeń dla programu Internet Explorer”, zawiera ograniczenie zapobiegające wykorzystaniu w programie Internet Explorer składników i formantów stworzonych za pomocą podlegającej luce biblioteki ATL, a ponadto rozwiązuje kilkanaście innych, niepowiązanych luk. Nowa ochrona kompleksowa oferowana w ramach aktualizacji zabezpieczeń MS09-034 zawiera aktualizacje dla programu Internet Explorer 5.01, Internet Explorer 6 i Internet Explorer 6 z dodatkiem Service Pack 1, Internet Explorer 7 oraz Internet Explorer 8. Te środki ochrony monitorują i zapobiegają udanym próbom wykorzystania wszystkich znanych luk w publicznych i prywatnych wersjach biblioteki ATL, w tym luk, które mogłyby prowadzić do obejścia zabezpieczeń bitu „zabicia” formantu ActiveX. Zabezpieczenia te zostały stworzone, aby pomóc chronić klientów przed atakami za pośrednictwem sieci Web.
-   Nie są nam znane żadne metody ani formanty zawarte w systemie Windows 7, które umożliwiałyby przeprowadzenie udanego ataku za pośrednictwem programu Internet Explorer.

Aktualizacja opublikowana 14 lipca 2009 r.

-   Biuletyn zabezpieczeń [MS09-032](http://technet.microsoft.com/security/bulletin/ms09-032) firmy Microsoft, „Zbiorcza aktualizacja zabezpieczeń bitów „zabicia” dla formantów ActiveX”, oferowała środki bezpieczeństwa dla formantów ActiveX (bity „zabicia”), które zapobiegały uruchomieniu formantu msvidctl w programie Internet Explorer. Do nadużycia formantu msvidcntl doszło po wykorzystaniu luki zawartej w prywatnej wersji biblioteki ATL. W tym konkretnym przypadku luka umożliwia osobie atakującej uszkodzenie pamięci, co może doprowadzić do zdalnego wykonania kodu. Bity „zabicia” opublikowane w wydaniu czerwcowym dla formantu msvidctl (MS09-032) spowodują zablokowanie opisanych tutaj możliwości publicznego wykorzystania kodu.

### Informacje ogólne

Przegląd
--------

<span></span>
**Cel poradnika:** Ten poradnik został opublikowany w celu wstępnego powiadomienia klientów o zgłoszonej przez organizację publiczną luce w zabezpieczeniach. Więcej informacji na ten temat można znaleźć w sekcjach **Obejścia**, **Czynniki ograniczające zagrożenie** oraz **Zalecane czynności** niniejszego poradnika zabezpieczeń.

**Status poradnika:** Poradnik opublikowany.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

 
<table style="border:1px solid black;">
<thead>
<tr class="header">
<th style="border:1px solid black;" >Materiały pomocnicze</th>
<th style="border:1px solid black;" >Identyfikacja</th>
</tr>
</thead>
<tbody>
<tr class="odd">
<td style="border:1px solid black;"><strong>Nr ref. CVE</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2009-0901">CVE-2009-0901</a><br />
<a href="http://www.cve.mitre.org/cgi-bin/cvename.cgi?name=cve-2009-2493">CVE-2009-2493</a><br />
<a href="http://www.cve.mitre.org/cgi-bin/cvename.cgi?name=cve-2009-2495">CVE-2009-2495</a><br />
<a href="http://www.cve.mitre.org/cgi-bin/cvename.cgi?name=cve-2008-0015">CVE-2008-0015</a></td>
</tr>
<tr class="even">
<td style="border:1px solid black;"><strong>Biuletyn zabezpieczeń</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a>, „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu (969706)”<br />
<br />
<a href="http://go.microsoft.com/fwlink/?linkid=158199">MS09-034</a>, Zbiorcza aktualizacja zabezpieczeń dla programu Internet Explorer”<br />
<br />
<a href="http://technet.microsoft.com/security/bulletin/ms09-032">MS09-032</a>, „Zbiorcza aktualizacja zabezpieczeń bitów „zabicia” dla formantów ActiveX”</td>
</tr>
<tr class="odd">
<td style="border:1px solid black;"><strong>Artykuł w bazie wiedzy Microsoft Knowledge Base</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a>:<br />
<a href="http://support.microsoft.com/kb/969706">Artykuł 969706 bazy wiedzy Microsoft Knowledge Base</a><br />
<br />
<a href="http://go.microsoft.com/fwlink/?linkid=158199">MS09-034</a>:<br />
<a href="http://support.microsoft.com/kb/972260">Artykuł 972260 bazy wiedzy Microsoft Knowledge Base</a><br />
<br />
<a href="http://support.microsoft.com/kb/973346">MS09-032</a>:<br />
<a href="http://support.microsoft.com/kb/973346">Artykuł 973346 bazy wiedzy Microsoft Knowledge Base</a></td>
</tr>
</tbody>
</table>
 

Niniejszy poradnik dotyczy następującego oprogramowania.

| Programy, których dotyczy problem                                                                 |
|---------------------------------------------------------------------------------------------------|
| Microsoft Windows                                                                                 |
| Formanty oraz składniki stworzone za pomocą podlegającej lukom biblioteki Active Template Library |
| Usługi Microsoft Live                                                                             |
| Windows Live Messenger (wersje wcześniejsze niż 14.0.8089)                                        |
| Funkcja „Attach Photo” usługi Windows Live Hotmail                                                |

Często zadawane pytania
-----------------------

<span></span>
**Jaki zakres obejmuje poradnik?**
Firma Microsoft została powiadomiona o lukach mających wpływ na składniki i formanty stworzone za pomocą publicznych i prywatnych wersji biblioteki Active Template Library (ATL). Poradnik ma na celu poinformowanie użytkowników o dostępności aktualizacji pozwalających na ograniczenie ryzyka związanego z podlegającymi lukom formantami i składnikami, przedstawienie porad i sugestii dla deweloperów, którzy stworzyli formanty i składniki za pomocą podlegającej lukom biblioteki ATL, a także przedstawienie specjalistom IT sposobów ochrony i instalacji ograniczeń w ich środowiskach.

**Czy w przyszłości firma Microsoft planuje wydanie dodatkowych aktualizacji zabezpieczeń związanych z tym poradnikiem zabezpieczeń?**
Trwają prowadzone przez firmę Microsoft badania prywatnych i publicznych nagłówków biblioteki ATL. W ich ramach opublikowane zostaną odpowiednie aktualizacje zabezpieczeń oraz porady.

**Czy luka w formancie msvidctl (MS09-032) była powiązana z niniejszą aktualizacją biblioteki ATL?**
Tak, do nadużycia formantu msvidcntl doszło po wykorzystaniu luki zawartej w prywatnej wersji biblioteki ATL. W tym konkretnym przypadku luka umożliwia osobie atakującej uszkodzenie pamięci, co może doprowadzić do zdalnego wykonania kodu. Biuletyn [MS09-032](http://technet.microsoft.com/security/bulletin/ms09-032), opublikowany wcześniej w ramach aktualizacji z dnia 14 lipca, blokuje znane sposoby ataku związane z formantem msvidctl. Więcej informacji na temat wykorzystania luki w formancie msvidctl można znaleźć pod adresem <http://blogs.technet.com/srd/archive/2009/07/06/new-vulnerability-in-mpeg2tunerequest-activex-control-object-in-msvidctl-dll.aspx>.

**Czy aktualizacja programu Internet Explorer (ms09-034) będzie również zapewniać ochronę przed atakami związanymi z formantem msvidctl?**
Tak, rozwiązania dotyczące programu Internet Explorer będą chroniły przed wykorzystaniem znanych luk występujących w prywatnych i publicznych wersjach biblioteki ATL, w tym przed atakami związanymi z formantem msvidctl.

**Co to jest biblioteka ATL?**
Biblioteka Active Template Library (ATL) to zestaw opartych na szablonach klas języka C++, które pozwalają na tworzenie niewielkich, szybko działających obiektów Component Object Model (COM). Biblioteka ATL zapewnia specjalne wsparcie dla kluczowych funkcji COM, obejmujących implementacje akcji, podwójne interfejsy, standardowe interfejsy modułu wyliczającego COM, punkty połączeń, interfejsy „odrywane” oraz formanty ActiveX. Więcej informacji znajduje się w artykule MSDN, [ATL](http://msdn.microsoft.com/en-us/library/3ax346b7(vs.71).aspx).

**Co jest przyczyną zagrożenia w bibliotece ATL?**
W niektórych przypadkach problem wynika ze sposobu wykorzystania biblioteki ATL, w innych – z samego kodu ATL. W tych przypadkach strumienie danych mogą zostać nieprawidłowo przetworzone, co może doprowadzić do uszkodzenia pamięci, ujawnienia informacji oraz wywołania wystąpienia obiektów bez uwzględnienia zasad zabezpieczeń. Aby uzyskać więcej informacji dotyczących luk występujących w bibliotece ATL, należy zapoznać się z biuletynem zabezpieczeń [MS09-035](http://go.microsoft.com/fwlink/?linkid=158131), „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu”.

**Jakie różnice występują między publicznymi a prywatnymi wersjami biblioteki Active Template Library?**
Prywatne wersje biblioteki Active Template Library są wykorzystywane przez deweloperów firmy Microsoft w celu tworzenia formantów i składników. Firma Microsoft dokonała aktualizacji wszystkich wersji biblioteki Active Template Library stosowanych przez naszych deweloperów.

Publiczne wersje biblioteki Active Template Library są dystrybuowane do klientów za pośrednictwem narzędzi deweloperskich, takich jak Microsoft Visual Studio. Firma Microsoft zapewnia zaktualizowaną wersję publiczną biblioteki ATL w ramach biuletynu zabezpieczeń MS09-035.

**Czy luki w zabezpieczeniach biblioteki ATL będą wymagały od firmy Microsoft i innych firm opublikowania aktualizacji zabezpieczeń?**
Tak. Oprócz aktualizacji zabezpieczeń w ramach biuletynów, opisanych w niniejszym poradniku zabezpieczeń, firma Microsoft prowadzi kompleksowe badanie swoich formantów oraz składników. Po zakończeniu badania firma Microsoft podejmie odpowiednie kroki w celu lepszego zabezpieczenia systemów swoich klientów. Mogą one obejmować wydanie aktualizacji zabezpieczeń w ramach comiesięcznego procesu publikacji bądź pozaplanowo, w zależności od potrzeb klientów.

Firma Microsoft oferuje także porady oraz pozostaje w aktywnym kontakcie z najważniejszymi twórcami oprogramowania z innych firm, aby pomóc im w zidentyfikowaniu podlegających lukom formantów i składników. Może to doprowadzić do opublikowania aktualizacji zabezpieczeń dla formantów i składników stworzonych przez inne firmy.

Często zadawane pytania dotyczące usług Windows Live
----------------------------------------------------

<span></span>
**Jak będzie rozpowszechniane uaktualnienie programu Windows Live Messenger?**
Po zarejestrowaniu się w usłudze Windows Live Messenger użytkownicy programów Windows Live Messenger 8.1, Windows Live Messenger 8.5 i Windows Live Messenger 14.0 zainstalowanych w obsługiwanych wersjach systemu Windows zostaną poproszeni przez mechanizm wdrażania klienta usługi Windows Live Messenger o zgodę na uaktualnienie programu do wersji Windows Live Messenger 14.0.8089. Ponadto użytkownicy chcący jak najszybciej pobrać uaktualnienie do wersji Windows Live Messenger 14.0.8089 mogą to zrobić za pośrednictwem witryny [Windows Live Download Center](http://download.live.com/messenger). W przypadku niewyrażenia zgody na uaktualnienie użytkownicy dotkniętych przez omawiany problem wersji klientów usługi Windows Live Messenger mogą nie uzyskać zgody na połączenie z tą usługą.

**Dlaczego firma Microsoft udostępnia to uaktualnienie programu Windows Live Messenger jednocześnie za pośrednictwem usługi Windows Live Messenger i poprzez umożliwienie pobrania plików?**
Firma Microsoft obecnie udostępnia uaktualnienia klientów Windows Live Messenger za pośrednictwem usługi Windows Live Messenger, gdyż takie usługi online posiadają własny mechanizm wdrażania klientów. Łącza do witryny Microsoft Download Center są także dostępne dla określonych klientów Windows Live Messenger. Użytkownicy chcący jak najszybciej pobrać uaktualnienia mogą zrobić to w witrynie [Windows Live Download Center](http://download.live.com/messenger).

**Jeśli to jest uaktualnienie, jak można sprawdzić, czy problem dotyczy posiadanej wersji programu Windows Live Messenger?**  
Podczas próby rejestracji w usłudze Windows Live Messenger mechanizm wdrażania klienta automatycznie określi posiadaną przez użytkownika bieżącą wersję klienta oraz platformy i w razie potrzeby zaleci odpowiednie uaktualnienie. Wersję klienta usługi Windows Live Messenger można też sprawdzić, klikając opcję **Pomoc**, a następnie **Informacje**.

**Jakie mogą być skutki niedokonania uaktualnienia do najnowszej wersji programu Windows Live Messenger?**
Jeżeli nie zostanie dokonane uaktualnienie do wersji klienta Windows Live Messenger, której nie dotyczy problem (w zależności od posiadanej platformy), spowoduje to wyświetlanie powiadomienia o konieczności uaktualnienia przy każdej próbie rejestracji. Użytkownicy, którzy nie zgodzą się na uaktualnienie, mogą nie uzyskać dostępu do usługi Windows Live Messenger.

**Czy problem dotyczy innych aplikacji firmy Microsoft umożliwiających współpracę w czasie rzeczywistym, takich jak Windows Messenger lub Office Communicator?**
Nie. Omawiany problem nie dotyczy innych aplikacji do obsługi wiadomości, ponieważ nie zawierają one składnika, w którym występuje ta luka.

**Kiedy firma Microsoft usunęła funkcję „Attach Photo” z usługi Windows Live Hotmail? Czy miało to związek z udostępnieniem innej, nowej funkcji?**
Decyzja firmy Microsoft o usunięciu tej funkcji na krótki okres czasu miała na celu rozwiązanie problemu. Jej tymczasowe usunięcie nie ma związku z udostępnieniem innej funkcji.

**Na kiedy planowane jest obecnie pełne przywrócenie możliwości korzystania z funkcji „Attach Photo” przez wszystkich użytkowników usługi Windows Live Hotmail?**
Firma Microsoft intensywnie pracuje nad rozwiązaniem problemu. Do chwili jego usunięcia obrazy można dodawać do wiadomości tworzonych w usłudze Hotmail w formie załączników, poprzez kliknięcie opcji **Attach** (Załącz), a następnie wybranie obrazu, który ma być załączony.

Często zadawane przez deweloperów pytania dotyczące aktualizacji zabezpieczeń programu Visual Studio
----------------------------------------------------------------------------------------------------

<span></span>
**Co jest przyczyną zagrożenia w bibliotece ATL?**
W niektórych przypadkach problem wynika ze sposobu wykorzystania biblioteki ATL, w innych – z samego kodu ATL. W tych przypadkach strumienie danych mogą zostać nieprawidłowo przetworzone, co może doprowadzić do uszkodzenia pamięci, ujawnienia informacji oraz wywołania wystąpienia obiektów bez uwzględnienia zasad zabezpieczeń. Aby uzyskać więcej informacji dotyczących luk występujących w bibliotece ATL, należy zapoznać się z biuletynem zabezpieczeń [MS09-035](http://go.microsoft.com/fwlink/?linkid=158131), „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu”.

**Jakie mogą być skutki wykorzystania luki przez osobę atakującą?**
W przypadku formantów i składników stworzonych za pomocą biblioteki ATL niezabezpieczone wykorzystanie pewnych makr może doprowadzić do wywołania wystąpienia losowych obiektów, które mogą obejść powiązane zasady zabezpieczeń formantów ActiveX (np. bity „zabicia”) w programie Internet Explorer. Dodatkowo składniki i formanty stworzone za pomocą podlegającej lukom wersji biblioteki ATL mogą być narażone na zagrożenia powodujące zdalne wykonanie kodu lub ujawnienie informacji. Jeżeli użytkownik jest zalogowany do konta z uprawnieniami administratora, a w jego systemie znajduje się formant podlegający luce, osoba atakująca może przejąć całkowitą kontrolę nad systemem podlegającym luce. Osoba taka może wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi.

**Jestem twórcą oprogramowania pracującym w innej firmie, w tworzonych przez siebie składnikach i formantach wykorzystuję bibliotekę ATL. Czy mój składnik lub formant podlega luce, a jeśli tak, to jak mogę go zaktualizować?**  
Składniki i formanty mogą podlegać opisywanej luce, jeśli w trakcie ich tworzenia zostaną spełnione określone warunki. [Biuletyn MS09-035](http://go.microsoft.com/fwlink/?linkid=158131) zawiera dodatkowe informacje, przykłady oraz porady, które deweloperzy innych firm mogą wykorzystać w celu wykrycia i poprawienia podlegających luce składników i formantów.

**Co powoduje aktualizacja zabezpieczeń dla programu Visual Studio?**
Aktualizacje te dotyczą luk w bibliotece Active Template Library (ATL) firmy Microsoft, które mogą umożliwić zdalnemu, nieuwierzytelnionemu użytkownikowi wykonanie dowolnego kodu w podlegającym im systemie. Luki te w niektórych przypadkach są spowodowane sposobem wykorzystania biblioteki ATL, w innych – samym kodem biblioteki ATL. Ponieważ luki te mają wpływ na bibliotekę ATL, składniki i formanty stworzone za jej pomocą mogą narażać wykorzystujących je klientów na ataki prowadzące do zdalnego wykonania kodu.

Aktualizacja zabezpieczeń dla programu Visual Studio aktualizuje podlegającą lukom wersję biblioteki ATL wykorzystywaną przez program Visual Studio. Dzięki temu użytkownicy programu Visual Studio mogą zmodyfikować i ponownie zbudować formanty i składniki, korzystając ze zaktualizowanej wersji biblioteki ATL.

Nasze badania pokazały, że opisywanemu problemowi mogą podlegać składniki i formanty stworzone przez firmę Microsoft oraz inne firmy. Z tego względu wszyscy dostawcy muszą zmodyfikować oraz ponownie zbudować swoje składniki i formanty, wykorzystując poprawioną bibliotekę ATL oferowaną w ramach biuletynu zabezpieczeń [MS09-035](http://go.microsoft.com/fwlink/?linkid=158131) firmy Microsoft.

Często zadawane przez specjalistów IT pytania dotyczące tego, co mogą zrobić, by się chronić przed działaniem luk
-----------------------------------------------------------------------------------------------------------------

<span></span>
**Czy aktualizacja programu IE zawarta w biuletynie MS09-034 chroni mnie przed wszystkimi składnikami i formantami stworzonymi za pomocą podlegającej luce wersji biblioteki ATL?**
Aby zapewnić klientom lepszą ochronę, zanim deweloperzy zaktualizują stworzone przez siebie składniki i formanty, firma Microsoft opracowała nową, kompleksową technologię ochrony. Ta nowa, kompleksowa technologia ochrony zintegrowana z programem Internet Explorer pomaga chronić klientów przed potencjalnymi przyszłymi atakami wykorzystującymi luki występujące w bibliotece Active Template Library firmy Microsoft, opisane w tym poradniku oraz biuletynie zabezpieczeń firmy Microsoft MS09-035. Biuletyn zabezpieczeń [MS09-034](http://go.microsoft.com/fwlink/?linkid=158199) firmy Microsoft, „Zbiorcza aktualizacja zabezpieczeń dla programu Internet Explorer”, zawiera ograniczenie zapobiegające wykorzystaniu w programie Internet Explorer składników i formantów stworzonych za pomocą podlegającej luce biblioteki ATL, a ponadto rozwiązuje kilkanaście innych, niepowiązanych luk.

Firma Microsoft nadal prowadzi badanie wszystkich stworzonych przez siebie formantów i składników, a także pomaga deweloperom z innych firm w oszacowaniu stworzonych przez nich składników i formantów.

**Jakie działanie mogą podjąć specjaliści IT, aby ograniczyć ryzyko narażenia na ten problem?**
Firma Microsoft zdecydowanie zaleca, aby specjaliści IT natychmiast wdrożyli aktualizację zabezpieczeń dla programu Internet Explorer oferowaną w ramach biuletynu zabezpieczeń [MS09-034](http://go.microsoft.com/fwlink/?linkid=158199) firmy Microsoft, „Zbiorcza aktualizacja zabezpieczeń dla programu Internet Explorer”.

Często zadawane przez klientów dotyczące tego, co mogą zrobić, by ochronić się przed działaniem luki
----------------------------------------------------------------------------------------------------

<span></span>
**Jakie działanie mogą podjąć klienci, aby ograniczyć ryzyko narażenia na ten problem?**
Aby zapewnić klientom lepszą ochronę, zanim deweloperzy zaktualizują stworzone przez siebie składniki i formanty, firma Microsoft opracowała nową, kompleksową technologię ochrony. Ta nowa, kompleksowa technologia ochrony zintegrowana z programem Internet Explorer pomaga chronić klientów przed potencjalnymi przyszłymi atakami wykorzystującymi luki występujące w bibliotece Active Template Library firmy Microsoft, opisane w tym poradniku oraz biuletynie zabezpieczeń firmy Microsoft MS09-035. Firma Microsoft zdecydowanie zaleca, aby klienci włączyli funkcję [Aktualizacje automatyczne](http://www.microsoft.com/windows/downloads/windowsupdate/automaticupdate.mspx) i natychmiast wdrożyli aktualizację zabezpieczeń dla programu Internet Explorer oferowaną w ramach biuletynu zabezpieczeń [MS09-034](http://go.microsoft.com/fwlink/?linkid=158199) firmy Microsoft, „Zbiorcza aktualizacja zabezpieczeń dla programu Internet Explorer” Użytkownicy domowi, którzy otrzymują aktualizacje automatycznie, otrzymają rozwiązania zawarte w zbiorczej aktualizacji zabezpieczeń programu Internet Explorer oraz w innych aktualizacjach zabezpieczeń powiązanych z tym problemem, w związku z czym nie muszą podejmować żadnych dalszych działań.

Firma Microsoft zachęca także użytkowników domowych, aby dokonali aktualizacji do programu [Internet Explorer 8](http://www.microsoft.com/windows/internet-explorer/worldwide-sites.aspx), by móc korzystać ze zwiększonych zabezpieczeń i ochrony.

Często zadawane pytania dotyczące ograniczeń zawartych w aktualizacji zabezpieczeń dla programu Internet Explorer
-----------------------------------------------------------------------------------------------------------------

<span></span>
**Co powoduje zagrożenie, które może umożliwić obejście zabezpieczeń formantów ActiveX?**
Formanty ActiveX stworzone za pomocą podlegających luce metod biblioteki ATL mogą nieprawidłowo sprawdzać informacje. Może to spowodować powstanie takiego formantu ActiveX, który spowoduje uszkodzenie pamięci, albo pozwoli osobie atakującej na wykorzystanie zaufanego formantu ActiveX do załadowania niezaufanego formantu ActiveX, którego uruchomienie w programie Internet Explorer zostało uprzednio zablokowane.

Nowa ochrona kompleksowa oferowana w ramach aktualizacji zabezpieczeń MS09-034 zawiera aktualizacje dla programu Internet Explorer 5.01, Internet Explorer 6 i Internet Explorer 6 z dodatkiem Service Pack 1, Internet Explorer 7 oraz Internet Explorer 8. Te środki ochrony monitorują i zapobiegają udanym próbom wykorzystania wszystkich znanych luk w publicznych i prywatnych wersjach biblioteki ATL, w tym luk, które mogłyby prowadzić do obejścia zabezpieczeń bitu „zabicia” formantu ActiveX. Wspomniane środki ochrony mają na celu ochronić klientów przed atakami za pośrednictwem sieci Web.

**Jakie mogą być skutki wykorzystania tej funkcji przez osobę atakującą?**
Osoba atakująca, której uda się wykorzystać tę lukę w systemie Windows Vista lub Windows 2008 uzyska jedynie prawa użytkownika z ograniczeniami, dzięki trybowi chronionemu programu Internet Explorer. W innych systemach Windows osoba atakująca może uzyskać takie same prawa, jak użytkownik lokalny. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi.

**W jaki sposób osoba atakująca może wykorzystać tę lukę?**
Osoba atakująca może udostępnić witrynę sieci Web zawierającą specjalnie spreparowany formant ActiveX, a następnie przekonać użytkownika do wyświetlenia tej witryny. Może to także dotyczyć witryn sieci Web, które akceptują lub udostępniają treści lub reklamy wprowadzone przez użytkownika. Jednakże w żadnym przypadku osoba atakująca nie może zmusić użytkowników do odwiedzenia takich witryn. Musi natomiast przekonać użytkowników do odwiedzenia tej witryny, najczęściej zachęcając do kliknięcia łącza w wiadomości e-mail lub wiadomości błyskawicznej, które przekieruje użytkowników do witryny osoby atakującej.

**Co to jest bit „zabicia”?**
Funkcja zabezpieczeń w programie Microsoft Internet Explorer umożliwia zapobieżenie załadowaniu formantu ActiveX przez aparat renderowania kodu HTML. Polega to na dokonaniu ustawienia w rejestrze, które określa się mianem ustawienia bitu „zabicia”. Po ustawieniu bitu „zabicia” formantu nie można załadować, nawet jeśli jest on w pełni zainstalowany. Ustawienie bitu „zabicia” gwarantuje, że nawet w przypadku wprowadzenia lub ponownego wprowadzenia do systemu składnika zagrożonego luką pozostaje on nieaktywny i niegroźny.

Więcej informacji na temat bitów „zabicia” można znaleźć w [artykule 240797 bazy wiedzy Microsoft Knowledge Base](http://support.microsoft.com/kb/240797). Zakończenie uruchamiania formantu ActiveX w programie Internet Explorer. Więcej szczegółowych informacji na temat bitów „zabicia” i sposobu ich działania w programie Internet Explorer można znaleźć w następującym wpisie na blogu [Security Research and Defense](http://blogs.technet.com/srd/archive/2008/02/06/the-kill_2d00_bit-faq_3a00_-part-1-of-3.aspx).

**W jaki sposób działa aktualizacja?**
Aktualizacja wzmacnia mechanizm zabezpieczeń formantów ActiveX, oferując dodatkowe sprawdzanie formantów ActiveX stworzonych za pomocą podlegających luce nagłówków biblioteki ATL, wykorzystujących niebezpieczne metody w określonych konfiguracjach.

**Czy ta aktualizacja wprowadza zmiany funkcjonalne?**
Tak. Niniejsza aktualizacja nie pozwala na uruchomienie określonych zestawów metod biblioteki ATL w programie Internet Explorer. Aktualizacja ogranicza ryzyko obejścia aktywnych zabezpieczeń, uniemożliwiając zaufanym formantom ActiveX załadowanie niezaufanych formantów

**Czy niniejsza aktualizacja wprowadza dodatkowe zmiany w oprogramowaniu?**
Tak. Niniejsza aktualizacja zawiera dodatkowe poprawki zabezpieczeń oraz inne aktualizacje programu Internet Explorer, jako część zbiorczej aktualizacji zabezpieczeń programu Internet Explorer.

**Czy niniejsza aktualizacja dotyczy wszystkich scenariuszy ataku z wykorzystaniem niebezpiecznych formantów ActiveX?**
Nie. Niniejsza aktualizacja dotyczy wyłącznie niebezpiecznych/niezaufanych formantów ActiveX, które mogą podlegać problemom dotyczącym biblioteki ATL opisanym w niniejszym poradniku. Jej zadaniem jest ochrona klientów przed atakami podczas przeglądania zawartości stron internetowych.

Firma Microsoft prowadzi badania tego problemu. Po zakończeniu badania firma Microsoft podejmie odpowiednie kroki w celu lepszego zabezpieczenia systemów swoich klientów. Mogą one obejmować wydanie aktualizacji zabezpieczeń w ramach comiesięcznego procesu publikacji bądź pozaplanowo, w zależności od potrzeb klientów.

**W jaki sposób tryb chroniony programów Internet Explorer 7 i Internet Explorer 8 w systemach Windows** **Vista** **lub nowszych chroni użytkownika przed zagrożeniami związanymi z tą luką?**
W strefie zabezpieczeń Internet programy Internet Explorer 7 i Internet Explorer 8 w systemie Windows Vista lub nowszym działają domyślnie w [trybie chronionym](http://www.microsoft.com/windows/windows-vista/features/ie7-protected-mode.aspx). Tryb chroniony znacznie ogranicza możliwość zapisywania, modyfikacji i niszczenia danych na komputerze użytkownika przez osoby atakujące oraz instalowania przez nie złośliwego kodu. Jest to możliwe dzięki użyciu mechanizmów zabezpieczających integralność danych w systemie Windows Vista lub nowszym, które ograniczają dostęp do procesów, plików i kluczy rejestru, uruchamiając wyższy stopień zabezpieczeń.

**Jak działa funkcja zapobiegania wykonywaniu danych (Data Execution Prevention, DEP)?**
Funkcja zapobiegania wykonywaniu danych (Data Execution Prevention – DEP) jest domyślnie włączona w programie Internet Explorer 8. Jej zadaniem jest zapobieganie atakom poprzez uniemożliwienie uruchomienia kodu w pamięci oznaczonej jako niewykonywalna. Więcej informacji na temat funkcji DEP można znaleźć w poniższej publikacji: [http://blogs.msdn.com/ie/archive/2008/04/08/ie8-security-part-I\_3A00\_-dep-nx-memory-protection.aspx](http://blogs.msdn.com/ie/archive/2008/04/08/ie8-security-part-i_3a00_-dep-nx-memory-protection.aspx).

Zalecane czynności
------------------

<span></span>
-   **Zapoznanie się z artykułem bazy wiedzy Microsoft Knowledge Base związanym z niniejszym poradnikiem**
    Dodatkowe informacje o problemach związanych z biblioteką ATL można znaleźć w [artykule 973882 bazy wiedzy Microsoft Knowledge Base](http://support.microsoft.com/kb/973882).
-   **Zastosowanie aktualizacji zabezpieczeń powiązanych z biuletynami zabezpieczeń MS09-034 i MS09-035**
    Klienci korzystający z systemów podlegających luce mogą pobrać aktualizacje z [artykułu 969706 w bazie wiedzy Microsoft Knowledge Base](http://support.microsoft.com/kb/969706) oraz [artykułu 972260 w bazie wiedzy Microsoft Knowledge Base](http://support.microsoft.com/kb/972260). Aktualizacja programu Internet Explorer oferuje nowe ograniczenia zapobiegające wywołaniu wystąpienia podlegających luce formantów ActiveX w programie Internet Explorer 7 i 8. Aktualizacja programu Visual Studio umożliwia deweloperom tworzenie formantów ActiveX niepodlegających opisywanym lukom w zabezpieczeniach.
-   **Chroń swój komputer**
    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).
-   Aby uzyskać więcej informacji na temat bezpiecznego korzystania z Internetu, należy odwiedzić witrynę [Centrum bezpieczeństwa Microsoft](http://www.microsoft.com/security/default.mspx).
-   **Regularne aktualizowanie systemu Windows**
    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

#### Obejścia

Firma Microsoft przetestowała następujące obejścia. Nie spowodują one wyeliminowania samej luki, przyczynią się jednak do zablokowania znanych kierunków ataków. W poniższej sekcji przedstawiono przypadki, w których zastosowanie obejścia zmniejsza funkcjonalność systemu.

#### Ustawienie poziomu zabezpieczeń „Wysoki” dla stref zabezpieczeń Internet i Lokalny intranet, aby przed uruchomieniem w nich formantu ActiveX lub wykonaniem aktywnego skryptu był wyświetlany monit

Przed skutkami tej luki można się chronić, zmieniając ustawienia strefy zabezpieczeń Internet tak, aby przed uruchamianiem formantów ActiveX i wykonywaniem aktywnych skryptów wyświetlany był monit. W tym celu należy ustawić poziom zabezpieczeń przeglądarki na **Wysoki**.

Aby podnieść poziom zabezpieczeń w przeglądarce Microsoft Internet Explorer, należy wykonać następujące czynności:

1.  W menu **Narzędzia** programu Internet Explorer kliknij pozycję **Opcje internetowe**.
2.  W oknie dialogowym **Opcje internetowe** kliknij kartę **Zabezpieczenia**, a następnie ikonę **Internet**.
3.  W obszarze **Poziom zabezpieczeń dla tej strefy** przesuń suwak do pozycji **Wysoki**. Spowoduje to ustawienie poziomu zabezpieczeń dla wszystkich odwiedzanych witryn na „**Wysoki**”.

**Uwaga** Jeśli suwak nie jest widoczny, kliknij przycisk **Poziom domyślny** i przesuń suwak do pozycji **Wysoki**.

**Uwaga** Ustawienie poziomu **Wysoki** może spowodować nieprawidłowe działanie niektórych witryn sieci Web. W razie trudności z korzystaniem z witryny sieci Web po zmianie tego ustawienia przy pewności, że witryna taka jest bezpieczna, można ją dodać do listy witryn zaufanych. Witryna będzie wówczas działać poprawnie nawet przy poziomie zabezpieczeń **Wysoki**.

**Wpływ obejścia:** Wyświetlanie monitu przed uruchomieniem formantów ActiveX i wykonaniem aktywnego skryptu ma pewne efekty uboczne. W wielu dostępnych w Internecie lub w intranecie witrynach sieci Web formanty ActiveX i aktywne skrypty umożliwiają udostępnianie dodatkowych funkcji. Na przykład w witrynie, w której odbywa się handel elektroniczny w trybie online lub w witrynie bankowej, formanty ActiveX pozwalają na korzystanie z menu, formularzy zamówień czy nawet z wyciągów bankowych. Wyświetlanie monitów przed uruchomieniem formantów ActiveX i aktywnych skryptów to ustawienie globalne dotyczące wszystkich witryn internetowych i intranetowych. Po zastosowaniu tego obejścia monity będą pojawiać się bardzo często. Jeżeli odwiedzana witryna jest zaufana, po wyświetleniu każdego monitu należy kliknąć przycisk **Tak**, aby uruchomić formanty ActiveX lub aktywny skrypt. Aby wyłączyć monitowanie dla wszystkich takich witryn, należy wykonać kroki, które podano w sekcji „Dodaj witryny, którym można zaufać, do strefy witryn zaufanych programu Internet Explorer”.

**Dodawanie witryn, którym można zaufać, do strefy zaufanych witryn programu Internet Explorer**

Po skonfigurowaniu programu Internet Explorer do wyświetlania monitów przed uruchomieniem formantów ActiveX i wykonywaniem aktywnych skryptów w strefie Internet oraz Lokalny intranet należy dodać witryny zaufane do strefy Zaufane witryny. Umożliwi to dalsze korzystanie z zaufanych witryn sieci Web w taki sam sposób jak dotychczas, zapewniając jednocześnie ochronę przed atakiem z witryn niezaufanych. Zaleca się dodawanie do strefy witryn zaufanych tylko witryn o sprawdzonej zawartości.

W tym celu wykonaj następujące czynności:

1.  W programie Internet Explorer kliknij menu **Narzędzia**, kliknij polecenie **Opcje internetowe**, a następnie kliknij kartę **Zabezpieczenia**.
2.  W polu **Wybierz strefę zawartości sieci Web, aby określić jej ustawienia zabezpieczeń** kliknij ikonę **Zaufane witryny**, a następnie kliknij przycisk **Witryny**.
3.  Jeżeli chcesz dodać witryny, które nie wymagają szyfrowania kanału, wyczyść pole wyboru **Żądaj weryfikacji serwera (https:) dla każdej witryny w tej strefie**.
4.  W polu **Dodaj tę witrynę sieci Web do strefy** wpisz adres URL zaufanej witryny, a następnie kliknij przycisk **Dodaj**.
5.  Powtórz te czynności w przypadku każdej witryny, którą chcesz dodać do strefy.
6.  Kliknij dwa razy przycisk **OK**, aby zaakceptować zmiany i powrócić do programu Internet Explorer.

**Uwaga** Dodaj witryny, co do których masz pewność, że nie zostaną z nich podjęte destrukcyjne działania przeciwko temu komputerowi. W szczególności warto dodać witryny **\*.windowsupdate.microsoft.com** i **\*.update.microsoft.com**. W witrynach tych udostępniane są aktualizacje. Ich zainstalowanie wymaga użycia formantu ActiveX.

#### Wybranie takich ustawień programu Internet Explorer, aby przed każdym uruchomieniem aktywnych skryptów wyświetlany był monit lub aby aktywne skrypty były wyłączone w strefie zabezpieczeń Internet i Lokalny intranet

Przed skutkami tej luki można się chronić, zmieniając ustawienia programu Internet Explorer tak, aby przed uruchomieniem aktywnych skryptów wyświetlany był monit lub aby aktywne skrypty były wyłączone w strefie zabezpieczeń Internet i Lokalny intranet. W tym celu wykonaj następujące czynności:

1.  W programie Internet Explorer kliknij polecenie **Opcje internetowe** w menu **Narzędzia**.
2.  Kliknij kartę **Zabezpieczenia**.
3.  Kliknij pozycję **Internet**, a następnie kliknij przycisk **Poziom niestandardowy**.
4.  W obszarze **Ustawienia**, w sekcji **Obsługa skryptów** w punkcie **Wykonywanie aktywnych skryptów** kliknij opcję **Monituj** lub **Wyłącz**, a następnie kliknij przycisk **OK**.
5.  Kliknij pozycję **Lokalny intranet**, a następnie kliknij przycisk **Poziom niestandardowy**.
6.  W obszarze **Ustawienia**, w sekcji **Obsługa skryptów** w punkcie **Wykonywanie aktywnych skryptów** kliknij opcję **Monituj** lub **Wyłącz**, a następnie kliknij przycisk **OK**.
7.  Kliknij dwa razy przycisk **OK**, aby powrócić do programu Internet Explorer.

**Uwaga** Wyłączenie obsługi aktywnych skryptów w strefie zabezpieczeń Internet i Lokalny intranet może spowodować nieprawidłowe działanie niektórych witryn sieci Web. W razie trudności z korzystaniem z witryny sieci Web po zmianie tego ustawienia przy pewności, że witryna taka jest bezpieczna, można ją dodać do listy witryn zaufanych. Witryna będzie wówczas działać poprawnie.

**Wpływ obejścia:** Wyświetlanie monitu przed uruchomieniem aktywnych skryptów ma pewne efekty uboczne. W wielu dostępnych w Internecie lub w intranecie witrynach sieci Web aktywne skrypty umożliwiają udostępnianie dodatkowych funkcji. Na przykład w witrynie, w której odbywa się handel elektroniczny w trybie online lub w witrynie bankowej, wykonywanie aktywnych skryptów pozwala na korzystanie z menu, formularzy zamówień czy nawet z wyciągów bankowych. Wyświetlanie monitów przed uruchomieniem aktywnych skryptów to ustawienie globalne dotyczące wszystkich witryn internetowych i intranetowych. Po zastosowaniu tego obejścia monity będą pojawiać się bardzo często. Jeżeli odwiedzana witryna jest zaufana, po wyświetleniu każdego monitu należy kliknąć przycisk **Tak**, aby wykonać aktywny skrypt. Aby wyłączyć wyświetlanie monitu dla wszystkich takich witryn, należy wykonać czynności, które podano w sekcji „Dodawanie witryn, którym można zaufać, do strefy witryn zaufanych programu Internet Explorer”.

**Dodawanie witryn, którym można zaufać, do strefy zaufanych witryn programu Internet Explorer**

Po skonfigurowaniu programu Internet Explorer do wyświetlania monitów przed uruchomieniem formantów ActiveX i wykonywaniem aktywnych skryptów w strefie Internet oraz Lokalny intranet należy dodać witryny zaufane do strefy Zaufane witryny. Umożliwi to dalsze korzystanie z zaufanych witryn sieci Web w taki sam sposób jak dotychczas, zapewniając jednocześnie ochronę przed atakiem z witryn niezaufanych. Zaleca się dodawanie do strefy witryn zaufanych tylko witryn o sprawdzonej zawartości.

W tym celu wykonaj następujące czynności:

1.  W programie Internet Explorer kliknij menu **Narzędzia**, kliknij polecenie **Opcje internetowe**, a następnie kliknij kartę **Zabezpieczenia**.
2.  W polu **Wybierz strefę zawartości sieci Web, aby określić jej ustawienia zabezpieczeń** kliknij ikonę **Zaufane witryny**, a następnie kliknij przycisk **Witryny**.
3.  Jeżeli chcesz dodać witryny, które nie wymagają szyfrowania kanału, wyczyść pole wyboru **Żądaj weryfikacji serwera (https:) dla każdej witryny w tej strefie**.
4.  W polu **Dodaj tę witrynę sieci Web do strefy** wpisz adres URL zaufanej witryny, a następnie kliknij przycisk **Dodaj**.
5.  Powtórz te czynności w przypadku każdej witryny, którą chcesz dodać do strefy.
6.  Kliknij dwa razy przycisk **OK**, aby zaakceptować zmiany i powrócić do programu Internet Explorer.

**Uwaga** Dodaj witryny, co do których masz pewność, że nie zostaną z nich podjęte destrukcyjne działania przeciwko temu komputerowi. W szczególności warto dodać witryny **\*.windowsupdate.microsoft.com** i **\*.update.microsoft.com**. W witrynach tych udostępniane są aktualizacje. Ich zainstalowanie wymaga użycia formantu ActiveX.

### Other Information

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/?ln=pl).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (28 lipca 2009 r.): Poradnik opublikowany.
-   Wersja 2.0 (11 sierpnia 2009 r.): Poradnik uzupełniono w sekcji **Aktualizacje dotyczące biblioteki ATL**, aby poinformować o opublikowaniu biuletynu zabezpieczeń firmy Microsoft MS09-037, „Luki w zabezpieczeniach biblioteki Active Template Library (ATL) firmy Microsoft mogą umożliwić zdalne wykonanie kodu”, ponownym opublikowaniu biuletynu zabezpieczeń firmy Microsoft MS09-035, „Luki w zabezpieczeniach biblioteki Active Template Library programu Visual Studio mogą umożliwić zdalne wykonanie kodu”, oraz dostępności dodatkowych aktualizacji.
-   Wersja 3.0 (25 sierpnia 2009 r.): Biuletyn zaktualizowano w celu podania szczegółowych informacji na temat publikacji programu Windows Live Messenger 14.0.8089 i poinformowania o usunięciu funkcji „Attach Photo” usługi Windows Live Hotmail.
-   Wersja 4.0 (13 października 2009 r.): Poradnik uzupełniono w sekcji **Aktualizacje dotyczące biblioteki ATL**, aby poinformować o opublikowaniu biuletynu zabezpieczeń firmy MS09-060, „Luki w zabezpieczeniach formantów ActiveX z biblioteki Active Template Library (ATL) firmy Microsoft dla pakietu Microsoft Office mogą umożliwić zdalne wykonanie kodu”.

*Built at 2014-04-18T01:50:00Z-07:00*
