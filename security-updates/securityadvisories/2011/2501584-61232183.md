---
TOCTitle: 2501584
Title: Poradnik zabezpieczeń firmy Microsoft 2501584
ms:assetid: 2501584
ms:contentKeyID: 61232183
ms:mtpsurl: 'https://technet.microsoft.com/pl-PL/library/2501584(v=Security.10)'
---

Poradnik zabezpieczeń firmy Microsoft 2501584
=============================================

Wydanie funkcji Walidacja plików pakietu Office dla pakietu Microsoft Office
----------------------------------------------------------------------------

Opublikowano: 12 kwietnia 2011 | Zaktualizowano: 30 czerwca 2011

**Wersja:** 2.0

### Informacje ogólne

#### Streszczenie

Firma Microsoft informuje o dostępności funkcji Walidacja plików pakietu Office dla wybranych wersji pakietów Microsoft Office 2003 i Microsoft Office 2007. Wcześniej była ona dostępna tylko dla wybranych wersji pakietu Microsoft Office 2010. Jej zadaniem jest ochrona użytkowników przed plikami pakietu Office mogącymi zawierać źle skonstruowane dane, np. niepożądanymi plikami nadsyłanymi ze znanych lub nieznanych źródeł. Ochrona polega na skanowaniu plików i sprawdzaniu ich poprawności, zanim zostaną otwarte.

Funkcja Walidacja plików pakietu Office opisana w tym poradniku zabezpieczeń działa przy otwieraniu plików pakietu Office w programach Microsoft Excel 2003, Microsoft PowerPoint 2003, Microsoft Word 2003, Microsoft Publisher 2003, Microsoft Excel 2007, Microsoft PowerPoint 2007, Microsoft Word 2007 i Microsoft Publisher 2007.

Funkcja Walidacja plików pakietu Office pomaga wykrywać i unieszkodliwiać ataki typu „file format attack” (atak na format pliku). Polegają one na atakowaniu integralności plików. Struktura pliku jest modyfikowana tak, aby można było dodać do niej złośliwy kod. Zazwyczaj złośliwy kod jest uruchamiany zdalnie i służy do podwyższenia poziomu uprawnień kont na komputerze, które standardowo podlegają ograniczeniom. W efekcie napastnik może uzyskać do komputera dostęp w nieosiągalnym dotychczas zakresie. Pozwoli mu to tu odczytywać poufne dane z dysku twardego komputera albo zainstalować złośliwe oprogramowanie, takie jak robak czy program rejestrujący naciśnięcia klawiszy. Funkcja walidacja plików pakietu Office przeciwdziała takim atakom przez skanowanie i sprawdzanie poprawności plików jeszcze przed ich otwarciem. W tym celu porównuje strukturę pliku z predefiniowanym schematem, czyli zbiorem reguł określających poprawną strukturę pliku w danym formacie. Jeśli stwierdzi, że struktura pliku nie spełnia wszystkich reguł zapisanych w schemacie, uznaje plik za niedozwolony.

Ataki na format pliku najczęściej dotyczą plików pakietu Office w formatach binarnych. Z tego powodu funkcja Walidacja plików pakietu Office skanuje i sprawdza poprawność następujących typów plików:

-   Pliki skoroszytów programów Excel 2.0, Excel 3.0, Excel 4.0, Excel 5.0 i Excel 97-2003. Mają rozszerzenie .xls. Do grupy tej należą wszystkie pliki w formatach Binary Interchange File Format 2 (BIFF2), BIFF3, BIFF4 i BIFF8.  
-   Pliki szablonów programów Excel 2.0, Excel 3.0, Excel 4.0, Excel 5.0 i Excel 97-2003. Mają rozszerzenie .xlt. Do grupy tej należą wszystkie pliki w BIFF2, BIFF3, BIFF4 i BIFF8.  
-   Pliki prezentacji programu PowerPoint w wersjach 97-2003. Mają rozszerzenie .ppt.  
-   Pliki pokazów programu PowerPoint w wersjach 97-2003. Mają rozszerzenie .pps.  
-   Pliki szablonów programu PowerPoint w wersjach 97-2003. Mają rozszerzenie .pot.  
-   Pliki dokumentów programów Word 6.0, Word 7.0 i Word 97-2003. Mają rozszerzenie .doc.  
-   Pliki szablonów programów Word 6.0, Word 7.0 i Word 97-2003. Mają rozszerzenie .dot.  

Domyślnie pliki, które nie przeszły pomyślnie procedury sprawdzania poprawności, powodują wyświetlanie następującego komunikatu o błędzie:

```
Funkcja Walidacja plików pakietu Office wykryła problem przy próbie otwarcia pliku. Otwarcie pliku może być niebezpieczne.
```

Pliki, których weryfikacja zakończyła się niepowodzeniem nie są automatycznie otwierane, jednak domyślnie użytkownik ma do wyboru opcję otwarcia. Zdecydowanie nie zaleca się otwierania takich plików, ponieważ mogą one zawierać złośliwy kod.

### Szczegóły dotyczące biuletynu

#### Programy, których dotyczy poradnik

Niniejszy poradnik dotyczy następującego oprogramowania.

|                                                  |
|--------------------------------------------------|
| Programy, których dotyczy problem                |
| Microsoft Office 2003 z dodatkiem Service Pack 3 |
| Microsoft Office 2007 z dodatkiem Service Pack 2 |

Często zadawane pytania
-----------------------

**Dlaczego niniejszy poradnik został poprawiony w dniu 30 czerwca 2011 r.?**  
Firma Microsoft poprawiła ten poradnik w celu poinformowania, że od dnia 28 czerwca 2011 r. dodatek Walidacja plików pakietu Office opisywany w [artykule bazy wiedzy Microsoft Knowledge Base 2501584](http://support.microsoft.com/kb/2501584) jest dostępny za pośrednictwem usługi [Microsoft Update](http://go.microsoft.com/fwlink/?linkid=40747).

Klienci mogą zainstalować dodatek Walidacja plików pakietu Office, sprawdzając dostępność aktualizacji online na stronie Microsoft Update lub korzystając z usługi [Microsoft Update](http://go.microsoft.com/fwlink/?linkid=40747). Klientom, którzy zainstalowali już samodzielnie dodatek Walidacja plików pakietu Office, nie zostanie on zaproponowany i nie muszą oni podejmować żadnych dalszych czynności.

**Jaki zakres obejmuje poradnik?**  
Zadaniem poradnika jest poinformowanie o dostępności funkcji Walidacja plików pakietu Office dla pakietów Microsoft Office 2003 i Microsoft Office 2007 oraz szczegółowe opisanie jej przeznaczenia.

**Czy istnieją znane problemy z funkcją Walidacja plików pakietu Office?**  
W [artykule 2501584 bazy wiedzy Microsoft Knowledge Base](http://support.microsoft.com/kb/2501584) udokumentowano znane obecnie problemy, które mogą wystąpić podczas korzystania z funkcji Walidacja plików pakietu Office.

**W jaki sposób funkcja Walidacja plików pakietu Office chroni komputer?**  
Funkcja Walidacja plików pakietu Office pomaga wykrywać i unieszkodliwiać ataki typu „file format attack” (atak na format pliku). Polegają one na atakowaniu integralności plików. Struktura pliku jest modyfikowana tak, aby można było dodać do niej złośliwy kod. Zazwyczaj złośliwy kod jest uruchamiany zdalnie i służy do podwyższenia poziomu uprawnień kont na komputerze, które standardowo podlegają ograniczeniom. W efekcie napastnik może uzyskać do komputera dostęp w nieosiągalnym dotychczas zakresie. Pozwoli mu to tu odczytywać poufne dane z dysku twardego komputera albo zainstalować złośliwe oprogramowanie, takie jak robak czy program rejestrujący naciśnięcia klawiszy. Funkcja walidacja plików pakietu Office przeciwdziała takim atakom przez skanowanie i sprawdzanie poprawności plików jeszcze przed ich otwarciem. W tym celu porównuje strukturę pliku z predefiniowanym schematem, czyli zbiorem reguł określających poprawną strukturę pliku w danym formacie. Jeśli stwierdzi, że struktura pliku nie spełnia wszystkich reguł zapisanych w schemacie, uznaje plik za niedozwolony.

Pliki, których weryfikacja zakończyła się niepowodzeniem nie są automatycznie otwierane. Użytkownik może jednak w oknie ostrzeżenia o zagrożeniu ze strony takiego pliku wybrać opcję jego otwarcia.

**Jaki jest związek aktualizacji zabezpieczeń opublikowanych w dniu 12 kwietnia 2011 r. z funkcją Walidacja plików pakietu Office?**  
Aktualizacje zabezpieczeń dla wybranych wersji 2003 i 2007 programów Microsoft Excel i Microsoft PowerPoint oraz pakietu Microsoft Office opublikowane w aktualizacjach odpowiednio [MS11-021](http://go.microsoft.com/fwlink/?linkid=210121), [MS11-022](http://go.microsoft.com/fwlink/?linkid=210727) i [MS11-023](http://go.microsoft.com/fwlink/?linkid=210206) są niezbędne dla prawidłowego działania funkcji Walidacja plików pakietu Office.

**W dniu 12 kwietnia 2011 r. nie opublikowano żadnych aktualizacji dla programów Microsoft Word i Microsoft Publisher. Gdzie ich szukać?**  
Aktualizacje umożliwiające obsługę funkcji Walidacja plików pakietu Office w programach Microsoft Word 2003, Microsoft Word 2007, Microsoft Publisher 2003 i Microsoft Publisher 2007 są dostępne jako osobne moduły do pobrania. Również one są niezbędne dla prawidłowego działania funkcji. Łącza do tych pakietów znajdują się w artykule [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Walidacja plików pakietu Office dla pakietów Office 2003 i 2007) w witrynie TechNet.

**Czym jest dodatek Walidacja plików pakietu Office?**  
Dodatek Walidacja plików pakietu Office zawiera środowisko i pliki definicji umożliwiające działanie funkcji Walidacja plików pakietu Office. Funkcja Walidacja plików pakietu Office współpracuje z niektórymi aplikacjami pakietu Office. Na komputerze musi być zainstalowany ten dodatek, wszystkie wymagane aktualizacje oraz oczywiście odnośne aplikacje.

**Jak zainstalować dodatek Walidacja plików pakietu Office oraz wszystkie wymagane aktualizacje?**  
Aby dowiedzieć się, jak samodzielnie zainstalować dodatek Walidacja plików pakietu Office oraz wszystkie niezbędne aktualizacje, zobacz artykuł [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Walidacja plików pakietu Office dla pakietów Office 2003 i 2007) w witrynie Technet.

Od dnia 28 czerwca 2011 r. dodatek Walidacja plików pakietu Office można także zainstalować, sprawdzając online dostępność aktualizacji na stronie Microsoft Update lub korzystając z usługi [Microsoft Update](http://go.microsoft.com/fwlink/?linkid=40747).

**Czy tej nowej funkcji można używać w systemie Microsoft Office XP?**  
Nie. Pakiet Microsoft Office XP nie ma architektury umożliwiającej poprawną obsługę funkcji Walidacja plików pakietu Office, w związku z czym nie można przygotować tej funkcji dla jego aplikacji. Wymagałoby to bardzo znaczących zmian w architekturze programów pakietu Microsoft Office XP. W rezultacie tych zmian mogłoby dojść do powstania niezgodności z innymi aplikacjami o stopniu wystarczającym, by nie dało się zapewnić, że zmodyfikowane produkty Microsoft Office będą nadal działać w zaktualizowanym systemie zgodnie z założeniami.

**Jaki jest związek tego poradnika zabezpieczeń z funkcją Walidacja plików pakietu Office dla pakietu Microsoft Office 2010?**  
Mimo iż ten poradnik zabezpieczeń nie odnosi się bezpośrednio do funkcji Walidacja plików pakietu Office dla pakietu Microsoft Office 2010, firma Microsoft udostępniła **opcje automatycznej naprawy** mogące służyć do konfigurowania funkcji walidacji w obsługiwanych wersjach pakietów Microsoft Office 2003, Microsoft Office 2007 i Microsoft Office 2010. Łącza do tych****opcji są umieszczone w [artykule 2501584 bazy wiedzy Microsoft Knowledge Base](http://support.microsoft.com/kb/2501584) dotyczącym tego poradnika zabezpieczeń.

**Jak zmienić ustawienia funkcji Walidacja plików pakietu Office?**  
Administratorzy mają do dyspozycji klucz rejestru pozwalający na zmianę sposobu zachowania dokumentów, których weryfikacja zakończyła się niepowodzeniem. Klucz oferuje następujące opcje:

-   **Blokuj pliki i monituj użytkownika (domyślnie)**  
    Pliki, których weryfikacja zakończyła się niepowodzeniem nie są automatycznie otwierane, jednak użytkownik ma do wyboru opcję ich otwarcia.
  
    **Uwaga** Powyższe zachowanie dotyczy jedynie pakietów Microsoft Office 2003 i Microsoft Office 2007. W pakiecie Microsoft Office 2010 pliki, których weryfikacja zakończyła się niepowodzeniem są otwierane w [widoku chronionym](http://www.microsoft.com/security/pc-security/office2010.aspx). Użytkownik chcący otworzyć plik do edycji musi najpierw kliknąć przyciski potwierdzenia w oknach kilku komunikatów ostrzegawczych.

-   **Blokuj pliki całkowicie**  
    Nie istnieje możliwość otwarcia plików, które nie przeszły pomyślnie procedury sprawdzania poprawności.
  
    **Uwaga** Powyższe zachowanie dotyczy jedynie pakietów Microsoft Office 2003 i Microsoft Office 2007. W pakiecie Microsoft Office 2010 pliki, których weryfikacja zakończyła się niepowodzeniem są otwierane w [widoku chronionym](http://www.microsoft.com/security/pc-security/office2010.aspx). Użytkownik w ogóle nie może ich otworzyć do edycji.

Aby dowiedzieć się o ustawieniach funkcji Walidacja plików pakietu Office oraz o konfigurowaniu tych ustawień za pomocą **opcji automatycznej naprawy firmy Microsoft**, zobacz [artykuł 2501584 w bazie wiedzy Microsoft Knowledge Base](http://support.microsoft.com/kb/2501584).

**Jak wyłączyć funkcję Walidacja plików pakietu Office?**  
W celu wyłączenia funkcji Walidacja plików pakietu Office należy ustawić odpowiednią wartość w kluczach rejestru. Klucze są indywidualne dla aplikacji Excel 2003, PowerPoint 2003, Word 2003, Excel 2007, PowerPoint 2007 i Word 2007. Wartości kluczy odpowiadają za skanowanie i sprawdzanie poprawności plików przechowywanych w odpowiednich binarnych formatach pakietu Office. Na przykład wyłączenie funkcji Walidacja plików pakietu Office dla aplikacji Excel 2007 spowoduje, że nie będą sprawdzane ani weryfikowane pliki skoroszytów programu Excel w wersjach 97-2003, pliki szablonów programu Excel w wersjach 97-2003 ani pliki programu Microsoft Excel w wersjach 5.0/95. Jeśli użytkownik otworzy tego typu plik, który zawiera kod ataku na format pliku, atak nie zostanie wykryty ani powstrzymany, chyba że taką funkcjonalność oferuje inne narzędzie ochronne działające na komputerze.

Aby dowiedzieć się, jak wyłączyć funkcję Walidacja plików pakietu Office, zobacz artykuł [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Walidacja plików pakietu Office dla pakietów Office 2003 i 2007) w witrynie Technet.

Firma Microsoft nie zaleca wyłączania funkcji Walidacja plików pakietu Office. Funkcja jest bardzo ważnym składnikiem wielopoziomowego systemu ochronnego w pakiecie Microsoft Office i powinna być włączona na wszystkich komputerach istniejących w organizacji. W pakiecie Microsoft Office 2007 użytkownicy, którzy nie chcą weryfikować plików za pomocą funkcji Walidacja plików pakietu Office, powinni korzystać z [funkcji zaufanych lokalizacji](http://technet.microsoft.com/en-us/library/cc178948(office.12).aspx). Pliki otwierane z zaufanych lokalizacji nie podlegają kontroli przez funkcję Walidacja plików pakietu Office.

**Jak funkcja Walidacja plików pakietu Office wpływa na przebieg operacji otwierania i wstawiania plików w programie Microsoft Publisher?**  
Podczas otwierania plików programu Publisher w aplikacjach Microsoft Publisher 2003 i Microsoft Publisher 2007 funkcja Walidacja plików pakietu Office nie wywiera żadnego wpływu, ponieważ program Microsoft Publisher sam skanuje pliki i sprawdza ich poprawność. Funkcja interweniuje jednak przy wstawianiu dokumentów programu Word do programu Microsoft Publisher. Przy próbie wstawienia plików programu Word w formacie binarnym do programu Microsoft Publisher 2003 lub Microsoft Publisher 2007 pliki, które nie przejdą pomyślnie walidacji, nie zostaną wstawione automatycznie. Użytkownik może jednak w oknie ostrzeżenia o zagrożeniu ze strony takiego pliku wybrać opcję jego wstawienia.

Zalecane czynności
------------------

Artykuł [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Walidacja plików pakietu Office dla pakietów Office 2003 i 2007) w witrynie TechNet zawiera dokładne informacje o wdrażaniu, instalowaniu i konfigurowaniu funkcji Walidacja plików pakietu Office dla pakietów Microsoft Office 2003 i Microsoft Office 2007.

### Inne informacje:

#### Uwagi

-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

#### Zrzeczenie odpowiedzialności

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (12 kwietnia 2011 r.): Poradnik opublikowany.  
-   Wer. 2.0 (30 czerwca 2011 r.): Ogłoszono, że dodatek Walidacja plików pakietu Office opisywany w artykule bazy wiedzy Microsoft Knowledge Base 2501584 jest dostępny za pośrednictwem usługi Microsoft Update.  

*Built at 2014-04-18T01:50:00Z-07:00*
