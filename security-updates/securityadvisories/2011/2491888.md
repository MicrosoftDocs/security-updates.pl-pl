---
TOCTitle: 2491888
Title: Poradnik zabezpieczeń firmy Microsoft 2491888
ms:assetid: 2491888
ms:contentKeyID: 61232182
ms:mtpsurl: 'https://technet.microsoft.com/pl-PL/library/2491888(v=Security.10)'
---

Poradnik zabezpieczeń firmy Microsoft 2491888
=============================================

Luka w zabezpieczeniach aparatu ochrony przed złośliwym oprogramowaniem firmy Microsoft może pozwolić na podniesienie uprawnień
-------------------------------------------------------------------------------------------------------------------------------

Opublikowano: 23 lutego 2011 | Zaktualizowano: 8 marca 2011

**Wersja:** 1.1

### Informacje ogólne

#### Streszczenie

Firma Microsoft publikuje niniejszy poradnik dotyczący zabezpieczeń, aby powiadomić użytkowników, że aktualizacja aparatu ochrony przed złośliwym oprogramowaniem firmy Microsoft usuwa także lukę w zabezpieczeniach, którą zgłoszono firmie Microsoft. Ta aktualizacja usuwa lukę w zabezpieczeniach zgłoszoną przez użytkowników, która może pozwolić na podniesienie uprawnień, jeśli aparat ochrony przed złośliwym oprogramowaniem firmy Microsoft będzie skanować system po utworzeniu specjalnie spreparowanego klucza rejestru przez osobę posiadającą prawidłowe poświadczenia logowania. Osoba atakująca, której uda się wykorzystać tę lukę, może uzyskać takie same uprawnienia, jak konto usługi System lokalny. Nie jest możliwe wykorzystanie jej przez użytkowników anonimowych.

Aparat ochrony przed złośliwym oprogramowaniem firmy Microsoft jest elementem szeregu produktów firmy Microsoft zwalczających złośliwe oprogramowanie, dlatego aktualizacja tego aparatu jest instalowana wraz ze zaktualizowanymi definicjami złośliwego oprogramowania dla produktów, których dotyczy problem. Administratorzy odpowiedzialni za instalacje korporacyjne powinni postępować zgodnie z ustalonymi procedurami wewnętrznymi i zapewnić zatwierdzenie aktualizacji definicji i aparatu w posiadanym oprogramowaniu do zarządzania aktualizacjami i dopilnować zainstalowania tych aktualizacji przez klientów.

Zainstalowanie tej aktualizacji nie powinno wymagać żadnych działań ze strony administratorów systemów przedsiębiorstw ani użytkowników końcowych, ponieważ w ciągu następnych 48 godzin zostanie ona zainstalowana przez wbudowane mechanizmy automatycznego wykrywania i wdrażania. Dokładne ramy czasowe zależą od używanego oprogramowania, połączenia z Internetem i konfiguracji infrastruktury.

### Szczegóły dotyczące biuletynu

#### Materiały pomocnicze dotyczące problemu

Aby uzyskać więcej informacji związanych z tym problemem, zobacz następujące materiały pomocnicze.

| Materiały pomocnicze                                                                                                             | Identyfikacja                                                                    |
|----------------------------------------------------------------------------------------------------------------------------------|----------------------------------------------------------------------------------|
| **Nr ref. CVE**                                                                                                                  | [CVE-2011-0037](http://www.cve.mitre.org/cgi-bin/cvename.cgi?name=cve-2011-0037) |
| **Ostatnia wersja aparatu ochrony przed złośliwym oprogramowaniem firmy Microsoft, której dotyczy omawiany problem**             | Wersja 1.1.6502.0\*                                                              |
| **Pierwsza wersja aparatu ochrony przed złośliwym oprogramowaniem firmy Microsoft, w której omawiany problem został rozwiązany** | Wersja 1.1.6603.0\*\*                                                            |

\*Jest to ostatnia wersja aparatu ochrony przed złośliwym oprogramowaniem firmy Microsoft, której dotyczy omawiany problem.

\*\*Jeśli numer posiadanej wersji aparatu ochrony przed złośliwym oprogramowaniem firmy Microsoft jest taki sam lub wyższy od podanego powyżej, to użytkownik nie jest narażony na działanie luki i nie musi podejmować dalszych działań. Więcej informacji na temat sprawdzenia numeru wersji aparatu używanego aktualnie przez oprogramowanie można znaleźć w sekcji „Weryfikowanie instalacji aktualizacji” w [artykule 2510781 bazy wiedzy Microsoft Knowledge Base](http://support.microsoft.com/kb/2510781).

#### Programy, których dotyczy problem i wskaźniki ważności

Oprogramowanie wymienione poniżej zostało przetestowane w celu ustalenia, których wersji dotyczy problem. Dla pozostałych wersji dobiegł końca okres pomocy technicznej bądź luka w zabezpieczeniach ich nie dotyczy. Aby zapoznać się z zasadami cyklu pomocy technicznej dotyczącymi używanej wersji oprogramowania, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Aparat ochrony przed złośliwym oprogramowaniem firmy Microsoft jest częścią szeregu produktów firmy Microsoft zwalczających złośliwe oprogramowanie. W zależności od tego, które z dotkniętych przez omawiany problem produktów tego rodzaju zostały zainstalowane w systemie, omawiana aktualizacja może mieć różne wskaźniki ważności. Poniższe wskaźniki ważności zakładają maksymalny potencjalny wpływ danej luki w zabezpieczeniach.

**Programy, których dotyczy problem**

 
<table style="border:1px solid black;">
<caption>Wskaźnik ważności luki i maksymalny wpływ na bezpieczeństwo dla oprogramowania, którego dotyczy luka</caption>
<thead>
<tr class="header">
<th style="border:1px solid black;" >Oprogramowanie chroniące przed złośliwym oprogramowaniem</th>
<th style="border:1px solid black;" >Luka w zabezpieczeniach aparatu ochrony przed złośliwym oprogramowaniem firmy Microsoft — CVE-2011-0037</th>
</tr>
</thead>
<tbody>
<tr class="odd">
<td style="border:1px solid black;">Windows Live OneCare</td>
<td style="border:1px solid black;"><strong>Ważny</strong> <br />
Podniesienie uprawnień</td>
</tr>
<tr class="even">
<td style="border:1px solid black;">Microsoft Security Essentials</td>
<td style="border:1px solid black;"><strong>Ważny</strong> <br />
Podniesienie uprawnień</td>
</tr>
<tr class="odd">
<td style="border:1px solid black;">Microsoft Windows Defender</td>
<td style="border:1px solid black;"><strong>Ważny</strong> <br />
Podniesienie uprawnień</td>
</tr>
<tr class="even">
<td style="border:1px solid black;">Microsoft Forefront Client Security</td>
<td style="border:1px solid black;"><strong>Ważny</strong> <br />
Podniesienie uprawnień</td>
</tr>
<tr class="odd">
<td style="border:1px solid black;">Microsoft Forefront Endpoint Protection 2010</td>
<td style="border:1px solid black;"><strong>Ważny</strong> <br />
Podniesienie uprawnień</td>
</tr>
<tr class="even">
<td style="border:1px solid black;">Narzędzie Microsoft Windows do usuwania złośliwego oprogramowania[1]</td>
<td style="border:1px solid black;"><strong>Ważny</strong> <br />
Podniesienie uprawnień</td>
</tr>
</tbody>
</table>
 

<sup>[1]</sup>Dotyczy tylko wersji programu Narzędzie Microsoft Windows do usuwania złośliwego oprogramowania z lutego 2011 roku lub wcześniejszych.

**Programy, których nie dotyczy problem**

| Oprogramowanie chroniące przed złośliwym oprogramowaniem                                                |
|---------------------------------------------------------------------------------------------------------|
| Microsoft Antigen for Exchange                                                                          |
| Microsoft Antigen for SMTP Gateway                                                                      |
| Forefront Security for Exchange Server                                                                  |
| Forefront Protection 2010 for Exchange Server                                                           |
| Forefront Threat Management Gateway 2010                                                                |
| Microsoft Forefront Security for SharePoint                                                             |
| Forefront Security for Office Communications Server                                                     |
| Microsoft Standalone System Sweeper (część zestawu narzędzi Microsoft Diagnostics and Recovery Toolset) |

Wskaźnik możliwości wykorzystania luki
--------------------------------------

Poniższa tabela przedstawia ocenę możliwości wykorzystania luki opisywanej w tym poradniku.

**W jaki sposób korzystać z tej tabeli?**  
Tabela ta pozwala sprawdzić prawdopodobieństwo opublikowania działającego kodu wykorzystującego lukę w zabezpieczeniach w ciągu 30 dni od publikacji niniejszego poradnika. Aby ustalić priorytety wdrażania, zapoznaj się z dostępną poniżej oceną, rozpatrując ją w kontekście posiadanej konfiguracji. Więcej informacji na temat znaczenia tych ocen oraz sposobu ich wyznaczania można znaleźć na stronie sieci Web [Microsoft Exploitability Index](http://technet.microsoft.com/en-us/security/cc998259.aspx).

| Nazwa luki w zabezpieczeniach                                                           | CVE ID                                                                           | Ocena wskaźnika możliwości wykorzystania luki                                                                 | Najważniejsze uwagi                               |
|-----------------------------------------------------------------------------------------|----------------------------------------------------------------------------------|---------------------------------------------------------------------------------------------------------------|---------------------------------------------------|
| Luka w zabezpieczeniach aparatu ochrony przed złośliwym oprogramowaniem firmy Microsoft | [CVE-2011-0037](http://www.cve.mitre.org/cgi-bin/cvename.cgi?name=cve-2011-0037) | [1](http://technet.microsoft.com/en-us/security/cc998259.aspx) - prawdopodobny spójny kod wykorzystujący lukę | Jest to luka umożliwiająca podniesienie uprawnień |

Często zadawane pytania dotyczące tego poradnika
------------------------------------------------

**Dlaczego niniejszy poradnik został poprawiony w dniu 8 marca 2011 r.?**  
W chwili opublikowania tego poradnika po raz pierwszy zaktualizowana wersja programu Narzędzie Microsoft Windows do usuwania złośliwego oprogramowania (MSRT) nie była dostępna. We wtorek, 8 marca 2011 r. firma Microsoft opublikowała zaktualizowaną wersję programu MSRT, w której omawiany problem został usunięty. Luka omawiana w niniejszym poradniku zabezpieczeń nie dotyczy wersji programu MSRT publikowanych od tego dnia.

**Dlaczego w chwili opublikowania tego poradnika zabezpieczeń po raz pierwszy aktualizacja dla programu Narzędzie Microsoft Windows do usuwania złośliwego oprogramowania (MSRT) nie była dostępna?**  
Lukę można było wykorzystać wyłącznie za pośrednictwem wersji programu MSRT z lutego 2011 oraz jego wcześniejszych wersji, gdy program ten był oferowany i pobierany za pośrednictwem funkcji Aktualizacje automatyczne. We wtorek, 8 marca 2011 r. firma Microsoft opublikowała zaktualizowaną wersję programu MSRT, aby usunąć występujący problem. Luka omawiana w niniejszym poradniku zabezpieczeń nie dotyczy wersji programu MSRT publikowanych od tego dnia.
Po pobraniu go za pośrednictwem funkcji Aktualizacje automatyczne program MSRT jest uruchamiany tylko raz. Osoba atakująca nie może wykorzystać luki w zabezpieczeniach, uruchamiając ręcznie zagrożoną wersję programu MSRT.

**Czy firma Microsoft planuje opublikowanie biuletynu zabezpieczeń, który usunie omawianą lukę?**  
Nie. Firma Microsoft publikuje niniejszy informacyjny poradnik dotyczący zabezpieczeń, aby powiadomić użytkowników, że niniejsza aktualizacja aparatu ochrony przed złośliwym oprogramowaniem firmy Microsoft usuwa także lukę w zabezpieczeniach, którą zgłoszono firmie Microsoft.

Zainstalowanie tej aktualizacji nie powinno wymagać żadnych działań ze strony administratorów systemów przedsiębiorstw ani użytkowników końcowych.

**Dlaczego zainstalowanie tej aktualizacji nie powinno wymagać żadnych działań?**  
Firma Microsoft monitoruje rozwój zagrożeń i regularnie dokonuje odpowiednich aktualizacji definicji złośliwego oprogramowania oraz aparatu Microsoft Malware Protection Engine. Aby zachować skuteczność ochrony przed nowymi i powszechnymi zagrożeniami, konieczne jest regularne i punktualne instalowanie aktualizacji oprogramowania chroniącego przed złośliwym oprogramowaniem.

Zarówno w przypadku wdrożeń korporacyjnych, jak i użytkowników końcowych, domyślna konfiguracja oprogramowania firmy Microsoft chroniącego przed złośliwym oprogramowaniem pomaga zapewnić automatyczne utrzymywanie aktualności definicji złośliwego kodu i aparatu ochrony przed złośliwym oprogramowaniem firmy Microsoft. Dokumentacja produktów także zaleca wprowadzenie w nich ustawień automatycznego aktualizowania.

Zgodnie z najlepszymi rozwiązaniami zaleca się, aby klienci regularnie sprawdzali, czy dystrybucja oprogramowania, na przykład automatyczne wdrażanie aktualizacji aparatu ochrony przed złośliwym oprogramowaniem firmy Microsoft oraz definicji złośliwego kodu, działa w ich środowisku zgodnie z oczekiwaniami.

**Jak często następuje aktualizacja aparatu ochrony przed złośliwym oprogramowaniem firmy Microsoft oraz definicji złośliwego kodu?**  
Aktualizacja aparatu ochrony przed złośliwym oprogramowaniem firmy Microsoft jest zazwyczaj publikowana raz w miesiącu lub tak często, jak jest to wymagane do zapewnienia ochrony przed nowymi zagrożeniami. Ponadto firma Microsoft zazwyczaj trzy razy dziennie aktualizuje definicje złośliwego kodu. W razie potrzeby mogą one też być aktualizowane częściej.

W zależności od tego, jaki program firmy Microsoft chroniący przed złośliwym oprogramowaniem został zainstalowany i jaka jest jego konfiguracja, wyszukiwanie aktualizacji aparatu i definicji może odbywać się każdego dnia po połączeniu z Internetem lub wiele razy dziennie. Klienci mogą także zdecydować, że będą każdorazowo manualnie sprawdzać dostępność aktualizacji.

**Jak mogę zainstalować tę aktualizację?**  
Administratorzy odpowiedzialni za instalacje korporacyjne powinni postępować zgodnie z ustalonymi procedurami wewnętrznymi i zapewnić zatwierdzenie aktualizacji definicji i aparatu w posiadanym oprogramowaniu do zarządzania aktualizacjami i dopilnować zainstalowania tych aktualizacji przez klientów.

Aby uzyskać więcej informacji na temat sposobu instalowania najnowszych definicji, przejdź do [Centrum firmy Microsoft ds. ochrony przed złośliwym oprogramowaniem](http://www.microsoft.com/security/portal/definitions/adl.aspx) lub zapoznaj się z dokumentacją posiadanego produktu.

Od użytkowników końcowych nie wymaga się żadnych dalszych działań, ponieważ niniejsza aktualizacja zabezpieczeń zostanie pobrana i zainstalowana za pośrednictwem funkcji aktualizacji automatycznych lub przez posiadane przez nich oprogramowanie chroniące przed złośliwym oprogramowaniem. Informacje na temat sposobu konfigurowania posiadanego oprogramowania chroniącego przed złośliwym kodem można znaleźć w jego dokumentacji.

Użytkownicy końcowi, którzy chcą zainstalować tę aktualizację manualnie, powinni skorzystać z poniższej tabeli.
  
**Uwaga** Aktualizacje dostępne za pośrednictwem usługi Microsoft Update będą wymienione jako ważne. Poszukaj aktualizacji dla posiadanego oprogramowania, kierując się podobieństwem jego nazwy do przykładów zamieszczonych w nawiasach w poniższej tabeli.

 
<table style="border:1px solid black;">
<thead>
<tr class="header">
<th style="border:1px solid black;" >Oprogramowanie</th>
<th style="border:1px solid black;" >Mechanizm aktualizacji</th>
<th style="border:1px solid black;" >Inne metody aktualizowania</th>
</tr>
</thead>
<tbody>
<tr class="odd">
<td style="border:1px solid black;">Microsoft Security Essentials</td>
<td style="border:1px solid black;"><a href="http://go.microsoft.com/fwlink/?linkid=40747">Microsoft Update</a></td>
<td style="border:1px solid black;"><a href="http://support.microsoft.com/kb/971606">Jak ręcznie pobrać najnowsze aktualizacje definicji dla programu Microsoft Security Essentials</a></td>
</tr>
<tr class="even">
<td style="border:1px solid black;">Microsoft Windows Defender</td>
<td style="border:1px solid black;"><a href="http://go.microsoft.com/fwlink/?linkid=21130">Witryna Windows Update</a></td>
<td style="border:1px solid black;"><a href="http://www.microsoft.com/security/portal/definitions/howtowd.aspx">Instalacja najnowszych aktualizacji definicji programu Windows Defender</a></td>
</tr>
<tr class="odd">
<td style="border:1px solid black;">Microsoft Forefront Client Security</td>
<td style="border:1px solid black;"><a href="http://go.microsoft.com/fwlink/?linkid=40747">Microsoft Update</a></td>
<td style="border:1px solid black;"><a href="http://www.microsoft.com/security/portal/definitions/howtoforefront.aspx">Instalacja najnowszych aktualizacji definicji programu Microsoft Forefront Security</a></td>
</tr>
<tr class="even">
<td style="border:1px solid black;">Microsoft Forefront Endpoint Protection 2010</td>
<td style="border:1px solid black;"><a href="http://go.microsoft.com/fwlink/?linkid=40747">Microsoft Update</a><br />
(Przykład: „Aktualizacja definicji dla programu Microsoft Forefront Endpoint Protection 2010”)</td>
<td style="border:1px solid black;"><a href="http://www.microsoft.com/security/portal/definitions/howtoforefront.aspx">Instalacja najnowszych aktualizacji definicji programu Microsoft Forefront Security</a></td>
</tr>
<tr class="odd">
<td style="border:1px solid black;">Narzędzie Microsoft Windows do usuwania złośliwego oprogramowania</td>
<td style="border:1px solid black;"><a href="http://go.microsoft.com/fwlink/?linkid=21130">Witryna Windows Update</a></td>
<td style="border:1px solid black;"><a href="http://go.microsoft.com/fwlink/?linkid=40458">Narzędzie Microsoft Windows do usuwania złośliwego oprogramowania</a></td>
</tr>
</tbody>
</table>
    
**Uwaga** Aby uzyskać więcej informacji o wdrażaniu tej aktualizacji w odniesieniu do poszczególnych produktów firmy Microsoft zwalczających złośliwe oprogramowanie, zapoznaj się z [artykułem 2510781 bazy wiedzy Microsoft Knowledge Base](http://support.microsoft.com/kb/2510781).
  
**Co to jest aparat ochrony przed złośliwym oprogramowaniem firmy Microsoft?**  
Aparat ochrony przed złośliwym oprogramowaniem firmy Microsoft, mpengine.dll, zapewnia możliwości skanowania, wykrywania i usuwania dla programów antywirusowych i antyszpiegowskich firmy Microsoft. Więcej informacji można znaleźć w sekcji **Wdrażanie aparatu ochrony przed złośliwym oprogramowaniem firmy Microsoft** w dalszej części tego poradnika.
  
**Gdzie mogę znaleźć dodatkowe informacje o technologiach ochrony przed złośliwym oprogramowaniem firmy Microsoft?**  
Aby uzyskać więcej informacji, odwiedź witrynę [Centrum firmy Microsoft ds. ochrony przed złośliwym oprogramowaniem](http://www.microsoft.com/security/portal/).
  
**Dlaczego na liście programów których dotyczy problem i programów, których nie dotyczy problem brak programu ISA Server?**  
Choć program Microsoft Internet Security and Acceleration (ISA) Server jest poprzednikiem programu Forefront Threat Management Gateway 2010 (TMG), to nie zawiera aparatu ochrony przed złośliwym oprogramowaniem firmy Microsoft i w związku z tym nie został uwzględniony w tym poradniku. Funkcję skanowania w poszukiwaniu złośliwego oprogramowania przy użyciu tego aparatu wprowadzono po raz pierwszy w programie Forefront TMG. Więcej informacji na ten temat nowych funkcji programu Forefront TMG można znaleźć na stronie [Nowości](http://www.microsoft.com/forefront/threat-management-gateway/en/us/whats-new.aspx) dotyczącej programu Forefront Threat Management Gateway 2010.
  
Często zadawane pytania dotyczące luki w zabezpieczeniach aparatu ochrony przed złośliwym oprogramowaniem firmy Microsoft — CVE-2011-0037  
-----------------------------------------------------------------------------------------------------------------------------------------
  
**Jaki zakres obejmuje luka?**  
Jest to luka umożliwiająca podniesienie uprawnień. Osoba atakująca, która wykorzystałaby tę lukę, mogłaby wykonać dowolny kod w kontekście zabezpieczeń konta System lokalny. Osoba taka mogłaby wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.
  
**Co powoduje lukę w zabezpieczeniach?**  
Luka występuje, gdy aparat ochrony przed złośliwym oprogramowaniem firmy Microsoft nie przetwarza prawidłowo klucza rejestru, w którym osoba atakująca ustawiła specjalnie dobraną wartość.
  
**Jakie mogą być skutki wykorzystania luki przez osobę atakującą?**  
Osoba atakująca, która wykorzystałaby tę lukę, mogłaby wykonać dowolny kod w kontekście zabezpieczeń konta System lokalny i przejąć pełną kontrolę nad systemem. Osoba taka mogłaby wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.
  
**Co to jest konto usługi System lokalny?**  
Konto usługi System lokalny to wstępnie zdefiniowane konto lokalne używane przez menedżera sterowania usługami. Ma rozległe uprawnienia na komputerze lokalnym i zachowuje się jak komputer sieciowy. Jego token zawiera identyfikatory zabezpieczeń SID ZARZĄDZANIE NT\\SYSTEM i BUILTIN\\Administratorzy. Konta te mają dostęp do większości obiektów systemowych. Usługa uruchomiona w kontekście konta System lokalny dziedziczy kontekst zabezpieczeń menedżera sterowania usługami. Większość usług nie potrzebuje tak wysokiego poziomu uprawnień. Więcej informacji można znaleźć w artykule MSDN [Konto System lokalny](http://msdn.microsoft.com/en-us/library/ms684190.aspx) (j. ang.).
  
**W jaki sposób osoba atakująca może wykorzystać tę lukę w zabezpieczeniach?**  
Ta luka w zabezpieczeniach wymaga, aby specjalnie spreparowane miejsce w rejestrze zostało przeskanowane przez wersję aparatu ochrony przed złośliwym oprogramowaniem firmy Microsoft, której dotyczy problem. Aby luka ta została wykorzystana, osoba atakująca musiałaby najpierw zalogować się do systemu, a następnie ustawić specjalnie dobraną wartość w kluczu rejestru systemu użytkownika.
  
Jeśli w oprogramowaniu chroniącym przed złośliwym kodem, którego dotyczy luka, jest włączona ochrona w czasie rzeczywistym, to aparat ochrony przed złośliwym oprogramowaniem firmy Microsoft automatycznie przeskanuje daną lokalizację, doprowadzając do wykorzystania luki i umożliwiając osobie atakującej przejęcie pełnej kontroli nad zaatakowanym systemem. Jeśli ochrona w czasie rzeczywistym nie jest włączona, aby wykorzystać lukę i przejąć całkowitą kontrolę nad systemem osoba atakująca musiałaby zaczekać na rozpoczęcie zaplanowanego skanowania. Osoba atakująca nie może wykorzystać luki, rozpoczynając skanowanie ręcznie.
  
Dodatkowo do wykorzystania luki może dojść podczas skanowania systemu za pomocą zagrożonej przez nią wersji programu Narzędzie Microsoft Windows do usuwania złośliwego oprogramowania. Osoba atakująca nie może jednak wykorzystać tego programu, jeśli jego aktualna wersja była już wcześniej uruchomiona w danym systemie.
  
**Jakie systemy są szczególnie narażone na skutki tej luki?**  
Szczególnie narażone są stacje robocze i serwery terminalowe. Serwery są narażone w większym stopniu, gdy użytkownicy bez wystarczających uprawnień administracyjnych mają możliwość logowania się na serwerach i uruchamiania programów. Jednak zestawy najlepszych praktyk zdecydowanie to odradzają.
  
**W jaki sposób działa aktualizacja?**  
Aktualizacja usuwa lukę, poprawiając sposób, w jaki aparat ochrony przed złośliwym oprogramowaniem firmy Microsoft przetwarza wartości odczytane z rejestru.
  
**Czy luka była powszechnie znana w czasie, gdy opublikowano niniejszy poradnik?**  
Nie. Firma Microsoft otrzymała informacje o tej luce od współpracujących źródeł.
  
**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**  
Nie. Firma Microsoft przed opublikowaniem niniejszego poradnika zabezpieczeń nie otrzymała informacji, które wskazywałyby, że luka została publicznie wykorzystana do ataku na systemy klientów.
  
Czynniki ograniczające zagrożenie i sugerowane działania  
--------------------------------------------------------
  
#### Czynniki ograniczające zagrożenie
  
Ograniczenie sprowadza się do odpowiedniego ustawienia, typowej konfiguracji lub najważniejszej wskazówki ogólnej, które istnieją w stanie domyślnym i mogą zmniejszyć zagrożenie związane z problemem. W tej sytuacji pomocne mogą być następujące czynniki ograniczające zagrożenie:
  
-   Aby wykorzystać tę lukę, osoba atakująca musi dysponować prawidłowymi poświadczeniami logowania. Nie jest możliwe wykorzystanie jej przez użytkowników anonimowych.    
-   Osoba atakująca mogłaby wykorzystać omawianą lukę za pośrednictwem programu MSRT w wersji z lutego 2011 r. lub wcześniejszej, pod warunkiem, że dana wersja programu MSRT nie byłaby wcześniej uruchamiana w systemie. W chwili opublikowania niniejszego poradnika po raz pierwszy, większość użytkowników końcowych posiadała już wersję tego programu z lutego 2011 r., która została wcześniej pobrana i uruchomiona za pośrednictwem funkcji aktualizacji automatycznych. We wtorek, 8 marca 2011 r. firma Microsoft opublikowała zaktualizowaną wersję programu MSRT, aby usunąć występujący problem. Luka omawiana w niniejszym poradniku zabezpieczeń nie dotyczy wersji programu MSRT publikowanych od tego dnia.  
  
#### Zalecane czynności
  
Zainstalowanie tej aktualizacji nie powinno wymagać żadnych działań ze strony administratorów systemów przedsiębiorstw ani użytkowników końcowych. Firma Microsoft zaleca użytkownikom stałe utrzymywanie aktualności definicji złośliwego oprogramowania. Klienci powinni sprawdzić, czy procesy pobierania i instalowania najnowszych wersji aktualizacji aparatu ochrony przed złośliwym oprogramowaniem firmy Microsoft i definicji dla odpowiednich produktów firmy Microsoft przebiegają prawidłowo.
  
Administratorzy wdrożeń oprogramowania chroniącego przed złośliwym oprogramowaniem w przedsiębiorstwach powinni upewnić się, czy używane przez nich oprogramowanie do zarządzania aktualizacjami zostało skonfigurowane do automatycznego akceptowania i dystrybuowania aktualizacji aparatu i nowych definicji złośliwego kodu. Powinni oni także sprawdzić, czy najnowsze wersje aparatu ochrony przed złośliwym oprogramowaniem firmy Microsoft i aktualizacji definicji są w ich środowisku aktywnie pobierane, zatwierdzane i wdrażane.
  
W przypadku użytkowników końcowych oprogramowanie, którego dotyczy luka, zawiera wbudowane mechanizmy automatycznego wykrywania i wdrażania tej aktualizacji. W systemach tych użytkowników aktualizacja zostanie zastosowana w ciągu 48 godzin od jej udostępnienia. Dokładne ramy czasowe zależą od używanego oprogramowania, połączenia z Internetem i konfiguracji infrastruktury. Użytkownicy, którzy nie chcą czekać, mogą ręcznie zaktualizować posiadane programy chroniące przed złośliwym oprogramowaniem.
  
Więcej informacji o tym, jak ręcznie zaktualizować aparat ochrony przed złośliwym oprogramowaniem firmy Microsoft oraz definicje złośliwego kodu, można znaleźć w [artykule 2510781 bazy wiedzy Microsoft Knowledge Base](http://support.microsoft.com/kb/2510781) lub w sekcji **Często zadawane pytania dotyczące tego poradnika**.
  
### Inne informacje:
  
#### Podziękowania
  
Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:
  
-   Cesar Cerrudo z firmy [Argeniss](http://www.argeniss.com/), za zgłoszenie luki w zabezpieczeniach aparatu ochrony przed złośliwym oprogramowaniem firmy Microsoft (CVE-2011-0037)  
  
#### Microsoft Active Protections Program (MAPP)
  
W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx).
  
#### Uwagi
  
-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
  
#### Pomoc techniczna
  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).    
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).    
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  
  
#### Zrzeczenie odpowiedzialności
  
Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.
  
#### Wersje
  
-   Wersja 1.0 (23 lutego 2011 r.): Poradnik opublikowany.    
-   Wersja 1.1 (8 marca 2011 r.): Zaktualizowano sekcję „Często zadawane pytania” w poradniku w celu poinformowania o dostępności zaktualizowanej wersji programu MSRT i dodano program Forefront Security for Exchange Server do listy programów, których nie dotyczy problem.  
  
*Built at 2014-04-18T01:50:00Z-07:00*
