---
TOCTitle: 2641690
Title: Poradnik zabezpieczeń firmy Microsoft 2641690
ms:assetid: 2641690
ms:contentKeyID: 61232191
ms:mtpsurl: 'https://technet.microsoft.com/pl-PL/library/2641690(v=Security.10)'
---

Poradnik zabezpieczeń firmy Microsoft 2641690
=============================================

Fałszywe certyfikaty elektroniczne mogą pozwolić na fałszowanie
---------------------------------------------------------------

Opublikowano: 10 listopada 2011 | Zaktualizowano: 19 stycznia 2012

**Wersja:** 3.0

### Informacje ogólne

#### Streszczenie

Firma Microsoft została poinformowana o opublikowaniu przez firmę DigiCert Sdn. Bhd (malezyjski urząd certyfikacji podlegający urzędom certyfikacji Entrust i GTE CyberTrust) 22 certyfikatów chronionych słabymi kluczami o długości 512 bitów. Te słabe klucze szyfrowania mogą po ich złamaniu służyć do nielegalnego wykorzystywania certyfikatów przez osobę atakującą w celu fałszowania zawartości, a także przeprowadzania ataków phishingowych lub ataków typu man-in-the-middle, których celem są użytkownicy wszystkich przeglądarek internetowych, w tym także użytkownicy przeglądarki Internet Explorer. Choć problem ten nie wynika z luk w zabezpieczeniach produktów firmy Microsoft, to dotyczy on wszystkich obsługiwanych wersji systemów Microsoft Windows.

Firma DigiCert Sdn. Bhd nie jest powiązana z korporacją DigiCert, Inc., która jest uczestnikiem programu certyfikatów głównych firmy Microsoft.

Nie ma sygnałów o nielegalnym opublikowaniu jakichkolwiek certyfikatów. Słabe klucze kryptograficzne umożliwiły natomiast utworzenie duplikatów niektórych certyfikatów oraz ich nielegalne użycie.

Firma Microsoft oferuje aktualizację przeznaczoną dla wszystkich obsługiwanych wersji systemów Microsoft Windows. Jej działanie polega na odwołaniu zaufania dla firmy DigiCert Sdn. Bhd. Odwołuje ona zaufanie dla następujących dwóch certyfikatów pośredniczących urzędu certyfikacji:

-   Digisign Server ID — (Enrich), opublikowany przez urząd certyfikacji Entrust.net (2048)  
-   Digisign Server ID (Enrich), opublikowany przez firmę GTE CyberTrust Global Root  

**Zalecenie.** Firma Microsoft zaleca użytkownikom niezwłoczne zastosowanie tej aktualizacji przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji przy użyciu usługi [Microsoft Update](http://go.microsoft.com/fwlink/?linkid=40747). Więcej informacji na ten temat można znaleźć w sekcji „**Zalecane czynności**” niniejszego poradnika.

**Znane problemy.** W [artykule 2641690 bazy wiedzy Microsoft Knowledge Base](http://support.microsoft.com/kb/2641690) udokumentowano znane obecnie problemy, które mogą wystąpić przy instalacji niniejszej aktualizacji. Artykuł ten przedstawia również zalecane obejścia tych problemów.

### Szczegóły dotyczące biuletynu

#### Materiały pomocnicze dotyczące problemu

Aby uzyskać więcej informacji związanych z tym problemem, zobacz następujące materiały pomocnicze.

| Materiały pomocnicze                                | Identyfikacja                                      |
|-----------------------------------------------------|----------------------------------------------------|
| **Artykuł w bazie wiedzy Microsoft Knowledge Base** | [2641690](http://support.microsoft.com/kb/2641690) |

#### Programy i urządzenia, których dotyczy problem

Ten poradnik omawia następujące programy i urządzenia.

| Programy, których dotyczy problem                                                                                                                                    |
|----------------------------------------------------------------------------------------------------------------------------------------------------------------------|
| Windows XP z dodatkiem Service Pack 3                                                                                                                                |
| Windows XP Professional x64 Edition z dodatkiem Service Pack 2                                                                                                       |
| Windows Server 2003 z dodatkiem Service Pack 2                                                                                                                       |
| Windows Server 2003 x64 Edition z dodatkiem Service Pack 2                                                                                                           |
| Windows Server 2003 z dodatkiem SP2 dla systemów z procesorem Itanium                                                                                                |
| Windows Vista z dodatkiem Service Pack 2                                                                                                                             |
| Windows Vista x64 Edition z dodatkiem Service Pack 2                                                                                                                 |
| Windows Server 2008 dla systemów 32-bitowych z dodatkiem Service Pack 2\*                                                                                            |
| Windows Server 2008 dla systemów z procesorem x64 z dodatkiem Service Pack 2\*                                                                                       |
| Windows Server 2008 z dodatkiem Service Pack 2 dla systemów z procesorem Itanium                                                                                     |
| Windows 7 dla systemów 32-bitowych i Windows 7 z dodatkiem Service Pack 1 dla systemów 32-bitowych                                                                   |
| Windows 7 dla systemów opartych na procesorach x64 i Windows 7 z dodatkiem Service Pack 1 dla systemów opartych na procesorach x64                                   |
| Windows Server 2008 R2 dla systemów opartych na procesorach x64 i Windows Server 2008 R2 z dodatkiem Service Pack 1 dla systemów opartych na procesorach x64\*       |
| Windows Server 2008 R2 dla systemów opartych na procesorach Itanium i Windows Server 2008 R2 z dodatkiem Service Pack 1 dla systemów opartych na procesorach Itanium |

**\*Luka w zabezpieczeniach dotyczy instalacji Server Core.** Niniejszy poradnik dotyczy obsługiwanych wersji systemu Windows Server 2008 lub Windows Server 2008 R2 zgodnie z opisem, niezależnie od tego, czy użyto opcji instalacji Server Core, czy nie. Więcej informacji na temat tej opcji instalacji można znaleźć w artykułach TechNet, [Managing a Server Core Installation](http://technet.microsoft.com/en-us/library/ee441255(ws.10).aspx) i [Servicing a Server Core Installation](http://technet.microsoft.com/en-us/library/ff698994(ws.10).aspx) (jęz. ang.). Należy pamiętać, że opcja instalacji Server Core nie dotyczy niektórych wersji systemu Windows Server 2008 i Windows Server 2008 R2. Zobacz [Porównanie opcji instalacji Server Core](http://www.microsoft.com/windowsserver2008/en/us/compare-core-installation.aspx).

| Problem dotyczy:   |
|--------------------|
| Windows Mobile 6.x |
| Windows Phone 7    |
| Windows Phone 7.5  |

Często zadawane pytania
-----------------------

**Dlaczego niniejszy poradnik został poprawiony** **19 stycznia 2012 r.?**  
Firma Microsoft dokonała zmian w poradniku, aby poinformować o wydaniu aktualizacji dla urządzeń z systemem Windows Mobile 6.x, Windows Phone 7 i Windows Phone 7.5. Więcej informacji na ten temat można znaleźć w [artykule 2641690 bazy wiedzy Microsoft Knowledge Base](http://support.microsoft.com/kb/2641690).

**Dlaczego niniejszy poradnik został poprawiony 16 listopada 2011 r.?**  
Firma Microsoft dokonała zmian w poradniku, aby poinformować o ponownym wydaniu aktualizacji KB2641690 dla systemu Windows XP Professional x64 Edition z dodatkiem Service Pack 2 oraz wszystkich obsługiwanych edycji systemu Windows Server 2003. Ponownie wydana aktualizacja rozwiązuje problem zaobserwowany przez klientów korzystających z programu Windows Server Update Services (WSUS), który niewłaściwie oceniał kwalifikowanie się systemu do pobrania aktualizacji.

Klienci korzystający z systemu Windows XP Professional x64 Edition z dodatkiem Service Pack 2 i wszystkich obsługiwanych edycji systemu Windows Server 2003 powinni zastosować ponownie wydaną wersję aktualizacji KB2641690, która pozwoli im uchronić się przed wykorzystaniem fałszywych certyfikatów opisanych w tym biuletynie. Niniejsze ponowne wydanie aktualizacji nie dotyczy klientów korzystających z systemu Windows XP z dodatkiem Service Pack 3 oraz obsługiwanych wersji systemu Windows Vista, Windows Server 2008, Windows 7 i Windows Server 2008 R2.

Większość użytkowników ma włączoną funkcję automatycznych aktualizacji i nie będzie musiała podejmować żadnych działań, ponieważ ponowne wydanie aktualizacji KB2641690 zostanie pobrane i zainstalowane automatycznie.

**Jaki zakres obejmuje poradnik?**  
Celem tego poradnika jest poinformowanie klientów o opublikowaniu przez firmę DigiCert Sdn. Bhd 22 certyfikatów chronionych słabymi kluczami o długości 512 bitów. Te słabe klucze kryptograficzne umożliwiły obniżenie poziomu zabezpieczeń niektórych certyfikatów. Aktualizacja firmy Microsoft spowodowała odwołanie zaufania do tego podległego urzędu certyfikacji i przeniesienie dwóch certyfikatów pośredniczących urzędu certyfikacji do magazynu certyfikatów niezaufanych firmy Microsoft.

**Co jest przyczyną problemu?**  
Firma Microsoft została poinformowana przez firmę Entrust, urząd certyfikacji uczestniczący w programie certyfikatów głównych firmy Microsoft, że jeden z podległych jej urzędów certyfikacji, DigiCert Sdn. Bhd, opublikował 22 certyfikaty chronione słabymi kluczami o długości 512 bitów. Ten podległy urząd certyfikacji opublikował ponadto certyfikaty pozbawione odpowiednich rozszerzeń użytkownika oraz informacji o odwołaniu. Stanowi to naruszenie [wymogów programu certyfikatów głównych firmy Microsoft](http://technet.microsoft.com/en-us/library/cc751157,aspx).

Nie ma sygnałów o nielegalnym opublikowaniu jakichkolwiek certyfikatów. Słabe klucze kryptograficzne umożliwiły natomiast utworzenie duplikatów niektórych certyfikatów oraz ich nielegalne użycie. Firmy Entrust oraz GTE CyberTrust odwołały certyfikaty pośredniczące urzędu certyfikacji wydane firmie DigiCert Sdn. Bhd. Firma Microsoft w celu zapewnienia dodatkowej ochrony klientów dostarcza aktualizację, której działanie polega na odwołaniu zaufania dla tych dwóch certyfikatów pośredniczących.

**Jak osoba atakująca może utworzyć duplikat certyfikatu?**  
Podpis cyfrowy może utworzyć jedynie osoba posiadająca klucz prywatny certyfikatu. Osoba atakująca może podejmować próby odgadnięcia klucza prywatnego i za pomocą technik matematycznych określić, czy odgadniony klucz jest poprawny. Stopień trudności poprawnego odgadnięcia kluczy prywatnych jest proporcjonalny do ilości bitów, z których składa się klucz. Dlatego im dłuższy klucz prywatny, tym dłużej trwają próby jego odgadnięcia przez osobę prywatną. Klucze o długości 512 bitów mogą być przy użyciu nowoczesnego sprzętu poprawnie odgadnięte w krótkim czasie.

**Jak** **osoba atakująca** **może wykorzystać nielegalne certyfikaty?**  
Certyfikaty o długości 512 bitów mogą zostać wykorzystane przez osobę atakującą w celu fałszowania zawartości, a także przeprowadzania ataków phishingowych lub ataków typu man-in-the-middle, których celem są użytkownicy wszystkich przeglądarek internetowych, w tym także użytkownicy przeglądarki Internet Explorer.

**Jakie działania zostały podjęte przez firmę Microsoft w celu rozwiązania tego problemu?**  
Pomimo że przyczyną tego problemu nie jest żaden z produktów firmy Microsoft, opracowaliśmy aktualizację, która przenosi dwa certyfikaty opublikowane przez firmy Entrust i GTE CyberTrust do magazynu certyfikatów niezaufanych firmy Microsoft. Firma Microsoft zaleca klientom natychmiastowe zastosowanie tej aktualizacji.

**Co to jest atak typu man-in-the-middle?**  
Atak typu man-in-the-middle występuje, gdy osoba atakująca pośredniczy w komunikacji między dwoma użytkownikami, korzystając z własnego komputera, bez wiedzy tych dwóch użytkowników. Każdy z komunikujących się użytkowników nieświadomie wysyła i odbiera ruch za pośrednictwem osoby atakującej, zakładając, że komunikuje się tylko z właściwym użytkownikiem.

**Co to jest urząd certyfikacji (ang. Certification Authority)?**  
Urzędy certyfikacji to organizacje zajmujące się wydawaniem certyfikatów. Ustalają i weryfikują one prawdziwość kluczy publicznych należących do osób lub innych urzędów certyfikacji, a także weryfikują tożsamość osób lub organizacji wnioskujących o przyznanie certyfikatów.

**Jak wygląda procedura odwoływania certyfikatu?**  
Istnieje standardowa procedura, która umożliwia urzędowi certyfikacji zablokowanie możliwości akceptowania tych certyfikatów w przypadku ich wykorzystania. Każdy wystawca certyfikatów generuje regularnie listę odwołania certyfikatów (CRL) zawierającą nazwy certyfikatów, które powinny być traktowane jako nieprawidłowe. Każdy certyfikat powinien zawierać fragment danych zwany punktem dystrybucji listy CRL (CDP), informujący o lokalizacji listy CRL.

Przeglądarki internetowe dysponują alternatywną metodą weryfikacji tożsamości certyfikatów elektronicznych polegającą na wykorzystaniu protokołu OCSP. Protokół OCSP umożliwia interaktywną weryfikację certyfikatu poprzez nawiązanie połączenia z obiektem odpowiadającym OCSP udostępnianym przez urząd certyfikujący, który podpisał certyfikat. Każdy certyfikat powinien zawierać odniesienie do lokalizacji obiektu odpowiadającego OCSP za pośrednictwem zawartego w nim rozszerzenia AIA (ang. Authority Information Access). Dodatkowo, mechanizm o nazwie „OCSP Stapling” umożliwia serwerowi sieci Web udzielenie klientowi odpowiedzi weryfikującej w ramach protokołu OCSP.

Funkcja weryfikacji przy pomocy protokołu OCSP jest domyślnie włączona w przeglądarce Internet Explorer 7 oraz jej nowszych wersjach dla obsługiwanych wersji systemów Windows Vista, Windows Server 2008, Windows 7 oraz Windows Server 2008 R2. Jeśli w systemach tych weryfikacja przy pomocy protokołu OCSP zakończy się niepowodzeniem, przeglądarka dokona weryfikacji certyfikatu, łącząc się z lokalizacją listy CRL.

Niektóre wdrożenia sieciowe mogą uniemożliwiać otrzymywanie aktualizacji online OCSP lub CRL, dlatego firma Microsoft opublikowała aktualizację dla wszystkich wersji systemu Microsoft Windows, której działanie polega na dodaniu tych certyfikatów do magazynu certyfikatów niezaufanych firmy Microsoft. Przeniesienie tych certyfikatów do magazynu certyfikatów niezaufanych firmy Microsoft gwarantuje, że te nielegalne certyfikaty nie będą traktowane jak zaufane we wszystkich scenariuszach wdrożeń sieciowych.

Więcej informacji na temat sprawdzania odwołania certyfikatów można znaleźć w artykule TechNet [Odwołanie certyfikatu i sprawdzenie stanu](http://technet.microsoft.com/en-us/library/ee619730(ws.10).aspx) (j. ang.).

**Jak można stwierdzić, czy wystąpił błąd związany z nieprawidłowym certyfikatem?**  
Kiedy program Internet Explorer natrafi na nieprawidłowy certyfikat, wyświetlona zostanie witryna z komunikatem o treści „Wystąpił problem z certyfikatem zabezpieczeń tej witryny sieci Web”. W przypadku wyświetlenia tego komunikatu zaleca się użytkownikom zamknięcie witryny sieci Web lub przejście do innej.

Komunikat ten jest wyświetlany tylko wówczas, gdy dany certyfikat został uznany za nieprawidłowy, np. kiedy włączona jest funkcja weryfikacji przy pomocy listy CRL lub protokołu OCSP. Funkcja weryfikacji przy pomocy protokołu OCSP jest domyślnie włączona w programie Internet Explorer 7 oraz jego nowszych wersjach dla obsługiwanych wersji systemów Windows Vista, Windows Server 2008, Windows 7 oraz Windows Server 2008 R2.

**Jak można sprawdzić certyfikaty zawarte w magazynie certyfikatów niezaufanych firmy Microsoft po zainstalowaniu tej aktualizacji?**  
Informacje na temat wyświetlania certyfikatów można znaleźć w artykule MSDN [How to: View Certificates with the MMC Snap-in](http://msdn.microsoft.com/en-us/library/ms788967.aspx).

W aplikacji **MMC Koordynator transakcji rozproszonych certyfikatów** należy sprawdzić, czy do folderu **Certyfikaty niezaufane** dodano następujące certyfikaty:

| Certyfikat                    | Wystawca                                   | Thumbprint                                                    |
|-------------------------------|--------------------------------------------|---------------------------------------------------------------|
| Digisign Server ID - (Enrich) | Entrust.net Certification Authority (2048) | ‎ 8e 5b d5 0d 6a e6 86 d6 52 52 f8 43 a9 d4 b9 6d 19 77 30 ab |
| Digisign Server ID (Enrich)   | GTE CyberTrust Global Root                 | ‎51 c3 24 7d 60 f3 56 c7 ca 3b af 4c 3f 42 9d ac 93 ee 7b 74  |

Zalecane czynności
------------------

**Dla obsługiwanych wersji systemu Microsoft Windows**

Większość użytkowników ma włączoną funkcję automatycznych aktualizacji i nie będzie musiała podejmować żadnych działań, ponieważ niniejsza aktualizacja KB2641690 zostanie pobrana i zainstalowana automatycznie. Klienci, którzy nie włączyli funkcji automatycznej aktualizacji, muszą sami sprawdzać ich dostępność i ręcznie zainstalować niniejszą aktualizację. Aby uzyskać informacje na temat określonych opcji konfiguracji w przypadku aktualizowania automatycznego, patrz [artykuł 294871 bazy wiedzy Microsoft Knowledge Base](http://support.microsoft.com/kb/294871).

Firma Microsoft zaleca administratorom (w przypadku instalacji w przedsiębiorstwach) oraz użytkownikom końcowym, którzy chcą zainstalować aktualizację KB2641690 ręcznie, aby zastosowali ją bezzwłocznie przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji przy użyciu usługi [Microsoft Update](http://go.microsoft.com/fwlink/?linkid=40747). Aby uzyskać więcej informacji o ręcznym instalowaniu tej aplikacji, zobacz [artykuł 2641690 bazy wiedzy Microsoft Knowledge Base](http://support.microsoft.com/kb/2641690).

**Urządzenia z systemem Windows Mobile 6.x, Windows Phone 7 i Windows Phone 7.5**

Informacje o aktualizacji dla urządzeń z systemem Windows Mobile 6.x, Windows Phone 7 i Windows Phone 7.5 można znaleźć w [artykule 2641690 bazy wiedzy Microsoft Knowledge Base](http://support.microsoft.com/kb/2641690).

#### Inne zalecane czynności

-   **Chroń swój komputer**  

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).

    Aby uzyskać więcej informacji na temat bezpiecznego korzystania z Internetu, należy odwiedzić witrynę [Centrum bezpieczeństwa Microsoft](http://www.microsoft.com/security/default.mspx).

-   **Dbanie o aktualność oprogramowania firmy Microsoft**  

    Każdy użytkownik oprogramowania firmy Microsoft powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić witrynę [Microsoft Update](http://go.microsoft.com/fwlink/?linkid=40747), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli funkcja automatycznych aktualizacji jest włączona i skonfigurowana w celu aktualizacji produktów firmy Microsoft, aktualizacje są pobierane w dniu ich publikacji, jednak warto upewnić się, czy są instalowane.

### Inne informacje:

#### Microsoft Active Protections Program (MAPP)

W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Uwagi

-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).  

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

#### Zrzeczenie odpowiedzialności

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (10 listopada 2011 r.): Poradnik opublikowany.  
-   Wersja 2.0 (16 listopada 2011 r.): Zmieniono, aby poinformować o ponownym wydaniu aktualizacji KB2641690. Więcej informacji można znaleźć w sekcji Często zadawane pytania tego poradnika. +Dodano także łącze do artykułu 2641690 bazy wiedzy Microsoft Knowledge Base w części „Znane problemy” sekcji „Streszczenie”.  
-   Wersja 3.0 (19 stycznia 2012 r.): Dokonano zmian w poradniku, aby poinformować o wydaniu aktualizacji dla urządzeń z systemem Windows Mobile 6.x, Windows Phone 7 i Windows Phone 7.5.  

*Built at 2014-04-18T01:50:00Z-07:00*
