---
TOCTitle: 2269637
Title: Poradnik zabezpieczeń firmy Microsoft 2269637
ms:assetid: 2269637
ms:contentKeyID: 61232175
ms:mtpsurl: 'https://technet.microsoft.com/pl-PL/library/2269637(v=Security.10)'
---

Poradnik zabezpieczeń firmy Microsoft 2269637
=============================================

Niezabezpieczone ładowanie bibliotek może umożliwić zdalne wykonanie kodu
-------------------------------------------------------------------------

Opublikowano: 23 sierpnia 2010 | Zaktualizowano: 12 czerwca 2012

**Wersja:** 16.0

### Informacje ogólne

#### Streszczenie

Firma Microsoft została poinformowana o wynikach badań opisujących możliwości przeprowadzenia zdalnego ataku przy wykorzystaniu klasy luk w zabezpieczeniach, które wpływają na sposób ładowania zewnętrznych bibliotek przez aplikacje.

Problem ten wynika z określonych, niezabezpieczonych praktyk programowania, zezwalających na tak zwane „osadzenie kodu binarnego” lub „ataki na wstępnie ładowane biblioteki DLL”. Praktyki te pozwalają osobie atakującej na zdalne uruchomienie dowolnego kodu, kiedy użytkownik otwiera plik z niezaufanej lokalizacji w aplikacji zagrożonej przez lukę w zabezpieczeniach.

Problem ten spowodowany jest przez aplikacje, które podczas ładowania zewnętrznej biblioteki korzystają z niedostatecznie kwalifikowanej ścieżki. W artykule MSDN [Ochrona bibliotek DLL](http://msdn.microsoft.com/en-us/library/ff919712(vs.85).aspx) firma Microsoft opublikowała porady dla deweloperów na temat sposobów prawidłowego użytkowania dostępnych interfejsów programowania aplikacji, zapobiegających wykorzystaniu tej klasy luk. W ramach programu badań nad lukami firma Microsoft współpracuje również aktywnie z innymi dostawcami, informując ich o dostępnych w systemie operacyjnym czynnikach, które ograniczają to zagrożenie. Ponadto firma Microsoft aktywnie bada, które z jej własnych aplikacji mogą być zagrożone.

Poza niniejszą poradą firma Microsoft udostępnia narzędzie, które pozwala administratorom systemów ograniczyć ryzyko ze strony tego nowego ataku poprzez zmianę sposobu ładowania bibliotek w skali całego systemu lub dla określonych aplikacji. W niniejszym poradniku opisano funkcje tego narzędzia oraz inne kroki, które można podjąć w celu ochrony systemu.

**Czynniki ograniczające zagrożenie:**

-   Niniejszy problem dotyczy jedynie aplikacji, które nie ładują zewnętrznych bibliotek w bezpieczny sposób. W artykule MSDN [Ochrona bibliotek DLL](http://msdn.microsoft.com/en-us/library/ff919712(vs.85).aspx) firma Microsoft opublikowała wcześniej wskazówki dla deweloperów, zalecające użycie innych metod ładowania bibliotek, które są odporne na te ataki.  
-   Aby atak mógł się powieść, użytkownik musi odwiedzić niezaufaną zdalną lokalizację systemu plików lub udział WebDAV i otworzyć dokument z tej lokalizacji, który następnie zostanie załadowany przez aplikację, której dotyczy luka.  
-   Protokół udostępniania plików SMB jest często wyłączony na zaporze zewnętrznej. Ogranicza to możliwe kierunki ataku przy wykorzystaniu tej luki.  

**Aktualizacje związane z niezabezpieczonym ładowaniem bibliotek:**

Aktualizacja opublikowana 9 listopada 2010 r.

-   Biuletyn zabezpieczeń firmy Microsoft [MS10-087](http://go.microsoft.com/fwlink/?linkid=203241), „Luki w zabezpieczeniach pakietu Microsoft Office umożliwiają zdalne wykonanie kodu”, zapewnia obsługę składnika pakietu Microsoft Office, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 14 grudnia 2010 r.

-   Biuletyn zabezpieczeń firmy Microsoft [MS10-093](http://go.microsoft.com/fwlink/?linkid=206698), „Luka w zabezpieczeniach programu Windows Movie Maker umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS10-094](http://go.microsoft.com/fwlink/?linkid=206699), „Luka w zabezpieczeniach programu Windows Media Encoder umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS10-095](http://go.microsoft.com/fwlink/?linkid=206683), „Luka w zabezpieczeniach systemu Microsoft Windows umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS10-096](http://go.microsoft.com/fwlink/?linkid=206738), „Luka w zabezpieczeniach książki adresowej systemu Windows umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS10-097](http://go.microsoft.com/fwlink/?linkid=206689), „Luka w zabezpieczeniach związana z niebezpiecznym ładowaniem bibliotek w Kreatorze rejestrowania połączenia internetowego może umożliwić zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacja opublikowana 11 stycznia 2011 r.

-   Biuletyn zabezpieczeń firmy Microsoft [MS11-001](http://go.microsoft.com/fwlink/?linkid=207795), „Luka w zabezpieczeniach programu Windows Backup Manager umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacja opublikowana 8 lutego 2011 r.

-   Biuletyn zabezpieczeń firmy Microsoft [MS11-003](http://go.microsoft.com/fwlink/?linkid=208304), Zbiorcza aktualizacja zabezpieczeń programu Internet Explorer”, zapewnia obsługę składnika programu Internet Explorer, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 8 marca 2011 r.

-   Biuletyn zabezpieczeń firmy Microsoft [MS11-015](http://go.microsoft.com/fwlink/?linkid=207841), „Luki w zabezpieczeniach formatu Windows Media umożliwiają zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS11-016](http://go.microsoft.com/fwlink/?linkid=209774), „Luka w zabezpieczeniach programu Microsoft Groove może pozwolić na zdalne wykonanie kodu”, zapewnia obsługę składnika pakietu Microsoft Office, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS11-017](http://go.microsoft.com/fwlink/?linkid=207892), „Luka w zabezpieczeniach klienta usługi Pulpit zdalny może pozwalać na zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 12 kwietnia 2011 r.

-   Biuletyn zabezpieczeń firmy Microsoft [MS11-023](http://go.microsoft.com/fwlink/?linkid=210206), „Luki w zabezpieczeniach pakietu Microsoft Office umożliwiają zdalne wykonanie kodu”, zapewnia obsługę składnika pakietu Microsoft Office, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS11-025](http://go.microsoft.com/fwlink/?linkid=209720), „Luka w zabezpieczeniach biblioteki Microsoft Foundation Class (MFC) umożliwia zdalne wykonanie kodu”, zapewnia obsługę zagrożonego składnika w niektórych aplikacjach utworzonych przy użyciu biblioteki Microsoft Foundation Class (MFC), którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 12 lipca 2011 r.

-   Aktualizacja w [artykule 2533623 bazy wiedzy Microsoft Knowledge Base](http://support.microsoft.com/kb/2533623) implementuje rozszerzenia interfejsu programowania aplikacji (Application Programming Interface — API) w systemie Windows, dzięki którym deweloperzy mogą bezpiecznie i prawidłowo ładować biblioteki zewnętrzne. Ta aktualizacja dla systemu Windows jest dostępna w kategorii „Wysoki priorytet” dla klientów, którzy nie otrzymali jej jeszcze za pośrednictwem systemu automatycznych aktualizacji.  

    Deweloperzy mogą spowodować, że ich programy będą ładować pliki DLL we właściwy sposób, co pozwoli na uniknięcie „wstępnego ładowania bibliotek DLL” lub „osadzania kodu binarnego”, postępując zgodnie z instrukcjami zawartymi w [artykule 2533623 bazy wiedzy Microsoft Knowledge Base](http://support.microsoft.com/kb/2533623), umożliwiającym wykorzystanie rozszerzeń API zawartych w tej aktualizacji.

-   Biuletyn zabezpieczeń firmy Microsoft [MS11-055](http://go.microsoft.com/fwlink/?linkid=220276), „Luka w zabezpieczeniach programu Microsoft Visio może pozwolić na zdalne wykonanie kodu”, zapewnia obsługę składnika pakietu Microsoft Office, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizację opublikowano 9 sierpnia 2011 r.

-   Biuletyn zabezpieczeń firmy Microsoft [MS11-059](http://go.microsoft.com/fwlink/?linkid=221539), „Luka w zabezpieczeniach programu Data Access Components umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 13 września 2011 r.

-   Biuletyn zabezpieczeń firmy Microsoft [MS11-071](http://go.microsoft.com/fwlink/?linkid=223632), „Luka w zabezpieczeniach składników systemu Windows umożliwia zdalne wykonanie kodu”, zapewnia obsługę składników systemu Microsoft Windows, których dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS11-073](http://go.microsoft.com/fwlink/?linkid=225103), „Luki w zabezpieczeniach pakietu Microsoft Office umożliwiają zdalne wykonanie kodu”, zapewnia obsługę składników pakietu Microsoft Office, których dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 11 października 2011 r.

-   Biuletyn zabezpieczeń firmy Microsoft [MS11-075](http://go.microsoft.com/fwlink/?linkid=221538), „Luka w zabezpieczeniach programu Windows Backup Manager umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS11-076](http://go.microsoft.com/fwlink/?linkid=227073), „Luka w zabezpieczeniach programu Windows Media Encoder umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacja opublikowana 8 listopada 2011 r.

-   Biuletyn zabezpieczeń firmy Microsoft [MS11-085](http://go.microsoft.com/fwlink/?linkid=229638), „Luka w zabezpieczeniach programów Poczta systemu Windows i Obszar spotkań w systemie Windows umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 13 grudnia 2011 r.

-   Biuletyn zabezpieczeń firmy Microsoft [MS11-099](http://go.microsoft.com/fwlink/?linkid=232505), Zbiorcza aktualizacja zabezpieczeń programu Internet Explorer”, zapewnia obsługę składnika systemu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS11-094](http://go.microsoft.com/fwlink/?linkid=232493), „Luki w zabezpieczeniach programu Microsoft PowerPoint umożliwiają zdalne wykonanie kodu”, zapewnia obsługę składnika pakietu Microsoft Office, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacje opublikowane 14 lutego 2012 r.

-   Biuletyn zabezpieczeń firmy Microsoft [MS12-012](http://go.microsoft.com/fwlink/?linkid=239941), „Luka w zabezpieczeniach Panelu sterowania kolorami może pozwolić na zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  
-   Biuletyn zabezpieczeń firmy Microsoft [MS12-014](http://go.microsoft.com/fwlink/?linkid=239945), „Luka w zabezpieczeniach kodera-dekodera Indeo umożliwia zdalne wykonanie kodu”, zapewnia obsługę składnika pakietu Microsoft Windows, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacja opublikowana 13 marca 2012 r.

-   Biuletyn zabezpieczeń firmy Microsoft [MS12-022](http://go.microsoft.com/fwlink/?linkid=235361), „Luka w zabezpieczeniach programu Expression Design umożliwia zdalne wykonanie kodu”, zapewnia obsługę składnika programu Microsoft Expression Design, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

Aktualizacja opublikowana 12 czerwca 2012 r.

-   Biuletyn zabezpieczeń firmy Microsoft [MS12-039](http://go.microsoft.com/fwlink/?linkid=252488), „Luki w zabezpieczeniach programu Lync umożliwiają zdalne wykonanie kodu”, zapewnia pomoc w zakresie składnika programu Microsoft Lync, którego dotyczy omówiona w niniejszym poradniku klasa luk w zabezpieczeniach związana z niezabezpieczonym ładowaniem bibliotek.  

### Szczegóły dotyczące biuletynu

#### Programy, których dotyczy problem, i programy, których nie dotyczy problem

Firma Microsoft bada, czy luki niezabezpieczonego ładowania bibliotek dotyczą którejkolwiek z jej aplikacji. Podejmie również odpowiednie kroki, aby chronić swoich klientów.

Często zadawane pytania
-----------------------

**Gdzie deweloperzy mogą znaleźć wskazówki na temat sposobów uniknięcia tego problemu?**  
Od dnia 14 czerwca 2011 r. aktualizacja w [artykule 2533623 bazy wiedzy Microsoft Knowledge Base](http://support.microsoft.com/kb/2533623) implementuje rozszerzenia interfejsu programowania aplikacji (Application Programming Interface — API) w systemie Windows, dzięki którym deweloperzy mogą bezpiecznie i prawidłowo ładować biblioteki zewnętrzne. Deweloperzy powinni postępować zgodnie z instrukcjami zawartymi w [artykule 2533623 bazy wiedzy Microsoft Knowledge Base](http://support.microsoft.com/kb/2533623), aby skorzystać z rozszerzeń API zawartych w tej aktualizacji.

Firma Microsoft opublikowała także artykuł MSDN, [Ochrona bibliotek DLL](http://msdn.microsoft.com/en-us/library/ff919712(vs.85).aspx). Przedstawia on różne interfejsy programowania aplikacji (API) dostępne w systemie Windows, które pozwalają deweloperom ładować biblioteki zewnętrzne w prawidłowy i bezpieczny sposób.

Firma Microsoft współpracuje z deweloperami w ramach swojego programu badań nad lukami i udostępnia informacje na temat sposobów unikania tej luki w ich produktach. Dostawcy oprogramowania oraz niezależni dostawcy oprogramowania, którzy mają pytania na temat czynników ograniczających to zagrożenie w systemie Windows, mogą pisać na adres <msvr@microsoft.com> w celu uzyskania dodatkowych informacji na ten temat.

**Jaki zakres obejmuje luka?**  
Firma Microsoft została poinformowana o badaniu opublikowanym przez grupę analityków systemów zabezpieczeń, opisującym nową metodę zdalnego ataku przy wykorzystaniu tej znanej klasy luk. Dotyczą one aplikacji, które niedostatecznie kwalifikują ścieżkę zewnętrznej biblioteki.

**Gdzie leży przyczyna tego zagrożenia?**  
Do wykorzystania tej luki może dojść wówczas, gdy aplikacje nie określają bezpośrednio w pełni kwalifikowanej ścieżki do biblioteki, którą zamierzają załadować. W zależności od sposobu opracowania danej aplikacji system Windows, kierowany przez tą aplikację, będzie szukał wymaganej biblioteki w określonych lokalizacjach w systemie plików i załaduje dany plik, jeśli go znajdzie.

Niektóre interfejsy programowania aplikacji, takie jak SearchPath, stosują kolejność wyszukiwania, która jest przeznaczona dla dokumentów, a nie bibliotek aplikacji. Aplikacje korzystające z takiego interfejsu API, mogą próbować załadować daną bibliotekę z bieżącego katalogu roboczego (CWD), który może być kontrolowany przez osobę atakującą. Inne interfejsy API, jeśli używane są w określony sposób opisany w artykule MSDN [Ochrona bibliotek DLL](http://msdn.microsoft.com/en-us/library/ff919712(vs.85).aspx), również mogą prowadzić do podobnych zachowań.

W przypadku udziałów sieciowych, takich jak WebDAV lub SMB, osoba atakująca, które ma uprawnienia zapisu w takiej lokalizacji, może tam umieścić specjalnie spreparowaną bibliotekę. W takim przypadku aplikacja podejmie próbę załadowania tej specjalnie spreparowanej biblioteki, która następnie może uruchomić dowolny kod w systemie klienta w kontekście zabezpieczeń zalogowanego użytkownika.

**Jakie mogą być skutki wykorzystania luki przez osobę atakującą?**  
Osoba atakująca, której uda się wykorzystać tę lukę, może uzyskać takie same uprawnienia, jak zalogowany użytkownik. Jeśli użytkownik jest zalogowany jako administrator, osoba atakująca, która pomyślnie wykorzysta tę lukę, może uzyskać pełną kontrolę nad systemem, którego ta luka dotyczy. Osoba taka mogłaby wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.

W niektórych przypadkach osoba atakująca, która ma już dostęp do folderu lokalnego w danym systemie, może wykorzystać lukę wstępnie ładowanej biblioteki DLL w lokalnej aplikacji, uruchomionej z podniesionymi uprawnieniami, do podniesienia własnych uprawnień dostępu do systemu.

**W jaki sposób osoba atakująca może wykorzystać tę lukę?**  
Niniejsza luka wymaga, aby osoba atakująca nakłoniła użytkownika do otwarcia pliku ze zdalnej lokalizacji sieciowej przy użyciu programu, którego dotyczy luka. Gdy aplikacja ta załaduje jedną z wymaganych lub opcjonalnych bibliotek, zagrożona aplikacja może podjąć próbę załadowania biblioteki ze zdalnej lokalizacji sieciowej. Jeśli osoba atakująca umieści w niej specjalnie spreparowaną bibliotekę, może jej się udać uruchomić dowolny kod na komputerze użytkownika.

**Jakie są kierunki zdalnego ataku przy wykorzystaniu tej luki?**  
Luka ta może być wykorzystana w sieciowych systemach plików, w tym m.in. WebDAV i SMB. Osoba atakująca może proponować pobranie pliku przy wykorzystaniu tego typu protokołu. Jeśli aplikacja, w której otwarto ten plik, nie załaduje zewnętrznych bibliotek w bezpieczny sposób, użytkownik otwierający ten plik może być narażony na działanie tej luki.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Niniejsza luka może wymagać od innych dostawców opublikowania aktualizacji zabezpieczeń dla własnych, zagrożonych aplikacji. W ramach niniejszego poradnika zabezpieczeń firma Microsoft udostępnia opcjonalne narzędzie do ograniczania zagrożeń. Ułatwia ono klientom ochronę przed zdalnym atakiem poprzez ustawienia konfiguracyjne, tak globalne, jak i dotyczące określonych aplikacji.

Firma Microsoft bada również, czy luki wstępnego ładowania bibliotek DLL dotyczą którejkolwiek z jej aplikacji, i podejmie odpowiednie kroki, aby chronić swoich klientów.

**Co to jest biblioteka dołączana dynamicznie (Dynamic Link Library, DLL)?**  
Biblioteka DLL zawiera kod i dane, z których może korzystać wiele programów naraz. Na przykład, w systemie operacyjnym Windows biblioteka DLL Comdlg32 wykonuje operacje związane z oknami dialogowymi. Każdy program może korzystać z funkcjonalności zawartej w tej bibliotece DLL przy wdrażaniu okna dialogowego Otwórz. Pomaga to w wielokrotnym wykorzystaniu kodu i wydajnym użytkowaniu pamięci.

Dzięki użyciu biblioteki DLL program może być podzielony na osobne składniki. Na przykład, program księgowy może być sprzedawany w modułach. Każdy moduł może być ładowany do głównego programu w czasie uruchomienia, o ile jest zainstalowany. Ponieważ moduły te są osobne, czas ładowania programu jest krótszy, a dany moduł jest ładowany tylko wówczas, gdy niezbędna jest jego funkcjonalność.

**Co to jest protokół WebDAV (Web-based Distributed Authoring and Versioning)?**  
Protokół Web-based Distributed Authoring and Versioning (WebDAV) rozszerza protokół HTTP/1.1, umożliwiając określonym klientom publikowanie i blokowanie zasobów oraz zarządzanie nimi w sieci Web. Protokół WebDAV jest zintegrowany z programem IIS i pozwala klientom wykonywać następujące czynności:

-   Manipulować zasobami w katalogu publikacji WebDAV na serwerze użytkownika. Na przykład, użytkownicy, którym przypisano prawidłowe prawa, mogą kopiować i przenosić pliki w katalogu WebDAV.  
-   Modyfikować właściwości związane z określonymi zasobami. Na przykład, użytkownik może zapisywać i odzyskiwać informacje o właściwościach pliku.  
-   Blokować i odblokowywać zasoby, tak aby wielu użytkowników mogło w tym samym czasie czytać dany plik.  
-   Wyszukiwać zawartość i właściwości plików w katalogu WebDAV.  

**Co to jest protokół SMB (Server Message Block) firmy Microsoft?**  
Protokół SMB (Server Message Block) firmy Microsoft to protokół udostępniania plików w sieci używany w systemie Microsoft Windows. Więcej informacji na temat protokołu SMB znajduje się w artykule MSDN [Microsoft SMB Protocol and CIFS Protocol Overview](http://msdn.microsoft.com/en-us/library/aa365233(vs.85).aspx) (j. ang.).

Czynniki ograniczające zagrożenie i sugerowane działania
--------------------------------------------------------

#### Czynniki ograniczające zagrożenie

Ograniczenie sprowadza się do odpowiedniego ustawienia, typowej konfiguracji lub najważniejszej wskazówki ogólnej, które istnieją w stanie domyślnym i mogą zmniejszyć zagrożenie wykorzystaniem omawianego problemu. W tej sytuacji pomocne mogą być następujące czynniki ograniczające zagrożenie:

-   Niniejszy problem dotyczy jedynie aplikacji, które nie ładują zewnętrznych bibliotek w bezpieczny sposób. Firma Microsoft opublikowała wcześniej wskazówki dla deweloperów, zalecające użycie innych metod ładowania bibliotek, które są odporne na te ataki.  
-   Aby atak mógł się powieść, użytkownik musi odwiedzić niezaufaną zdalną lokalizację systemu plików lub udział WebDAV i otworzyć dokument z tej lokalizacji, który następnie zostanie załadowany przez aplikację, której dotyczy luka.  
-   Protokół udostępniania plików SMB jest często wyłączony na zaporze zewnętrznej. Ogranicza to możliwe kierunki ataku przy wykorzystaniu tej luki.  

#### Obejścia

Obejście oznacza wprowadzenie zmiany ustawienia lub konfiguracji, która nie powoduje wyeliminowania samego problemu, lecz może pomóc w zablokowaniu znanych kierunków ataku, zanim zostanie udostępniona odpowiednia aktualizacja. Firma Microsoft przetestowała następujące obejścia i przedstawią swoją opinię w kwestii ograniczania przez nie funkcjonalności:

-   **Wyłączanie ładowania bibliotek z protokołu WebDAV i zdalnych udziałów sieciowych**  
  
    **Uwaga** Aby zainstalować narzędzie, które umożliwia klientom wyłączenie ładowania bibliotek ze zdalnych sieci lub udziałów WebDAV, zobacz [artykuł 2264107 bazy wiedzy Microsoft Knowledge Base](http://support.microsoft.com/kb/2264107). Narzędzie to można tak skonfigurować, aby uniemożliwiało niezabezpieczone ładowanie bibliotek w określonych aplikacjach lub w całym systemie.

    Klienci, którzy uzyskali od producenta danej aplikacji informację o jej podatności na to zagrożenie, mogą użyć tego narzędzia w celu zabezpieczenia się przed próbami wykorzystania tej luki.
  
    **Uwaga** Aby użyć automatycznej **opcji naprawy firmy Microsoft** w celu wdrożenia klucza rejestru blokującego ładowanie bibliotek przez protokół SMB i z udziałów WebDAV, zobacz [artykuł 2264107 bazy wiedzy Microsoft Knowledge Base](http://support.microsoft.com/kb/2264107). Ta opcja naprawy wymaga uprzedniego zainstalowania narzędzia opisanego również w [artykule 2264107 bazy wiedzy Microsoft Knowledge Base](http://support.microsoft.com/kb/2264107). Opcja naprawy wdraża jedynie klucz rejestru, a jej skuteczność zależy od obecności wspomnianego narzędzia. Firma Microsoft zaleca, aby przed wdrożeniem tej automatycznej opcji naprawy administratorzy szczegółowo zapoznali się z artykułem bazy wiedzy.

-   **Wyłączenie** **usługi** **WebClient**  

    Wyłączenie usługi WebClient pomaga chronić zagrożone systemy przed próbami wykorzystania omawianej luki poprzez zablokowanie najbardziej prawdopodobnego kierunku zdalnego ataku za pośrednictwem usługi klienta WebDAV (Web Distributed Authoring and Versioning). Po zastosowaniu niniejszego obejścia osoby atakujące zdalnie nadal będą mogły sprawić, by w przypadku udanego wykorzystania omawianej luki w systemie zostały uruchomione programy zlokalizowane na komputerze atakowanego użytkownika lub w sieci lokalnej LAN, ale przed otwarciem programów z Internetu użytkownicy otrzymają monit o potwierdzenie.

    Aby wyłączyć usługę WebClient, należy wykonać następujące czynności:

    1.  Kliknij przycisk **Start**, kliknij polecenie **Uruchom**, wpisz polecenie **Services.msc**, a następnie kliknij przycisk **Kontynuuj**.
    2.  Kliknij prawym przyciskiem myszy pozycję **WebClient** i wybierz polecenie **Właściwości**.
    3.  Zmień typ uruchamiania na **Wyłączony**. Jeśli usługa jest uruchomiona, kliknij polecenie **Zatrzymaj**.
    4.  Kliknij **OK** i zamknij aplikację zarządzania.

    **Wpływ obejścia.** Gdy usługa WebClient jest wyłączona, żądania WebDAV (Distributed Authoring and Versioning) nie są przesyłane. Ponadto usługi bezpośrednio zależne od usługi Web Client nie zostaną uruchomione, a w dzienniku systemu zostanie zarejestrowany komunikat o błędzie. Nie będzie można na przykład uzyskać dostępu do udziałów usługi WebDAV z komputera klienckiego.

    **Cofnięcie obejścia.**

    Aby ponownie włączyć usługę WebClient, należy wykonać następujące czynności:

    1.  Kliknij przycisk **Start**, kliknij polecenie **Uruchom**, wpisz polecenie **Services.msc**, a następnie kliknij przycisk **Kontynuuj**.
    2.  Kliknij prawym przyciskiem myszy pozycję **WebClient** i wybierz polecenie **Właściwości**.
    3.  Zmień typ uruchamiania na **Automatyczny**. Jeśli usługa nie jest uruchomiona, kliknij polecenie **Uruchom**.
    4.  Kliknij **OK** i zamknij aplikację zarządzania.

-   **Zablokowanie portów TCP 139 i 445 na zaporze**  

    Te porty są używane do inicjowania połączenia ze składnikiem, którego dotyczy luka. Zablokowanie portów TCP 139 i 445 w zaporze może ułatwić ochronę systemów znajdujących się za zaporą przed atakami z wykorzystaniem tej luki w zabezpieczeniach. W celu zapobieżenia atakom mogącym wykorzystywać inne porty firma Microsoft zaleca blokowanie całego niepożądanego ruchu przychodzącego z Internetu. Więcej informacji na temat portów można znaleźć w artykule TechNet [Przypisywanie portów TCP i UDP](http://go.microsoft.com/fwlink/?linkid=21312) (j. ang.)

    **Wpływ obejścia.** Kilka usług systemu Windows korzysta z portów, których dotyczy luka. Blokowanie łączności z tymi portami może uniemożliwić korzystanie z niektórych aplikacji lub usług. Poniżej wymieniono niektóre aplikacje lub usługi, których może dotyczyć ten problem:

    -   Aplikacje korzystające z SMB (CIFS)  
    -   Aplikacje korzystające ze skrzynek mailslot lub nazwanych potoków (RPC over SMB)  
    -   Serwer (Udostępnianie plików i drukarek)  
    -   Zasady grupy  
    -   Logowanie do sieci  
    -   Rozproszony system plików (DFS)  
    -   Licencjonowanie serwera terminali  
    -   Bufor wydruku  
    -   Przeglądarka komputera  
    -   Lokalizator zdalnego wywoływania procedur  
    -   Usługa faksowania  
    -   Usługa indeksowania  
    -   Dzienniki wydajności i alerty  
    -   Program Systems Management Server  
    -   Usługa rejestrowania licencji  

    **Cofnięcie obejścia.** Odblokowanie portów TCP 139 i 445 na zaporze. Więcej informacji na temat portów znajduje się w artykule [Przypisywanie portów TCP i UDP](http://go.microsoft.com/fwlink/?linkid=21312) (j. ang.).

Inne zalecane czynności
-----------------------

-   **Instalacja aktualizacji od innych dostawców, usuwających problem niezabezpieczonego ładowania bibliotek**  

    Inni dostawcy mogą opublikować aktualizacje, które usuwają z ich produktów problem niezabezpieczonego ładowania bibliotek. Firma Microsoft zaleca, aby klienci skontaktowali się z danym dostawcą w przypadku wątpliwości, czy dana aplikacja jest zagrożona przez tę lukę, oraz aby monitorowali aktualizacje zabezpieczeń udostępniane przez tego dostawcę.

-   **Chroń swój komputer**  

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).

    Aby uzyskać więcej informacji na temat bezpiecznego korzystania z Internetu, należy odwiedzić witrynę [Centrum bezpieczeństwa Microsoft](http://www.microsoft.com/security/default.mspx).

-   **Regularne aktualizowanie systemu Windows**  

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić witrynę [Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

### Inne informacje:

#### Microsoft Active Protections Program (MAPP)

W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx).

#### Uwagi

-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).  

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

#### Zrzeczenie odpowiedzialności

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (23 sierpnia 2010 r.): Poradnik opublikowany.  
-   Wersja 1.1 (31 sierpnia 2010 r.): Dodano łącze do artykułu 2264107 bazy wiedzy Microsoft Knowledge Base w celu dostarczenia automatycznej **opcji naprawy firmy Microsoft** dla obejścia „Wyłączanie ładowania bibliotek z protokołu WebDAV i zdalnych udziałów sieciowych”.  
-   Wersja 2.0 (9 listopada 2010 r.): Do sekcji „**Aktualizacje związane z niezabezpieczonym ładowaniem bibliotek**” dodano biuletyn zabezpieczeń firmy Microsoft MS10-087, „Luki w zabezpieczeniach pakietu Microsoft Office umożliwiają zdalne wykonanie kodu”.  
-   Wersja 3.0 (14 grudnia 2010 r.): Do sekcji poświęconej **aktualizacjom związanym z niezabezpieczonym ładowaniem bibliotek** dodano następujące biuletyny zabezpieczeń firmy Microsoft: MS10-093 „Luka w zabezpieczeniach programu Windows Movie Maker umożliwia zdalne wykonanie kodu”, MS10-094 „Luka w zabezpieczeniach programu Windows Media Encoder może umożliwić zdalne wykonanie kodu”, MS10-095 „Luka w zabezpieczeniach systemu Microsoft Windows może pozwolić na zdalne wykonanie kodu”, MS10-096 „Luka w zabezpieczeniach książki adresowej systemu Windows umożliwia zdalne wykonanie kodu” oraz MS10-097 „Luka w zabezpieczeniach związana z niebezpiecznym ładowaniem bibliotek w Kreatorze rejestrowania połączenia internetowego może umożliwić zdalne wykonanie kodu”.  
-   Wersja 4.0 (11 stycznia 2011 r.): Do sekcji **Aktualizacje związane z niezabezpieczonym ładowaniem bibliotek** dodano biuletyn zabezpieczeń firmy Microsoft MS11-001, „Luka w zabezpieczeniach programu Windows Backup Manager umożliwia zdalne wykonanie kodu”.  
-   Wer. 5.0 (8 lutego 2011 r.): Do sekcji **Aktualizacje związane z niezabezpieczonym ładowaniem bibliotek** dodano biuletyn zabezpieczeń firmy Microsoft MS11-003, „Zbiorcza aktualizacja zabezpieczeń programu Internet Explorer” .  
-   Wersja 6.0 (8 marca 2011 r.): Do sekcji poświęconej **aktualizacjom związanym z niezabezpieczonym ładowaniem bibliotek** dodano następujące biuletyny zabezpieczeń firmy Microsoft: MS11-015, „Luki w zabezpieczeniach formatu Windows Media umożliwiają zdalne wykonanie kodu”; MS11-016, „Luka w zabezpieczeniach programu Microsoft Groove może pozwolić na zdalne wykonanie kodu”; MS11-017, „Luka w zabezpieczeniach klienta usługi Pulpit zdalny może pozwalać na zdalne wykonanie kodu”.  
-   Wersja 7.0 (12 kwietnia 2011 r.): Do sekcji poświęconej **aktualizacjom związanym z niezabezpieczonym ładowaniem bibliotek** dodano następujące biuletyny zabezpieczeń firmy Microsoft: MS11-023, „Luki w zabezpieczeniach pakietu Microsoft Office umożliwiają zdalne wykonanie kodu” i MS11-025, „Luka w zabezpieczeniach biblioteki Microsoft Foundation Class (MFC) umożliwia zdalne wykonanie kodu”.  
-   Wersja 8.0 (12 lipca 2011 r.): Dodano aktualizację artykułu 2533623 bazy wiedzy Microsoft Knowledge Base i aktualizację biuletynu zabezpieczeń firmy Microsoft MS11-055, „Luka w zabezpieczeniach programu Microsoft Visio może pozwolić na zdalne wykonanie kodu”, do sekcji **poświęconej aktualizacjom związanym z niezabezpieczonym ładowaniem bibliotek**. Aktualizacja w artykule 2533623 bazy wiedzy Microsoft Knowledge Base implementuje rozszerzenia interfejsu programowania aplikacji (Application Programming Interface — API) w systemie Windows, dzięki którym deweloperzy mogą bezpiecznie i prawidłowo ładować biblioteki zewnętrzne.  
-   Wersja 9.0 (9 sierpnia 2011 r.): Do sekcji „**Aktualizacje związane z niezabezpieczonym ładowaniem bibliotek**” dodano biuletyn zabezpieczeń firmy Microsoft MS11-059, „Luka w zabezpieczeniach programu Data Access Components umożliwia zdalne wykonanie kodu”.  
-   Wersja 10.0 (13 września 2011 r.): Do sekcji poświęconej **aktualizacjom związanym z niezabezpieczonym ładowaniem bibliotek** dodano następujące biuletyny zabezpieczeń firmy Microsoft: MS11-071, „Luka w zabezpieczeniach składników systemu Windows umożliwia zdalne wykonanie kodu” oraz MS11-073, „Luki w zabezpieczeniach pakietu Microsoft Office umożliwiają zdalne wykonanie kodu”.  
-   Wersja 11.0 (11 października 2011 r.): Do sekcji poświęconej **aktualizacjom związanym z niezabezpieczonym ładowaniem bibliotek** dodano następujące biuletyny zabezpieczeń firmy Microsoft: MS11-075, „Luka w zabezpieczeniach składnika Microsoft Active Accessibility może pozwolić na zdalne wykonanie kodu” i MS11-076, „Luka w zabezpieczeniach pakietu Windows Media Center może umożliwić zdalne wykonanie kodu”.  
-   Wersja 12.0 (8 listopada 2011 r.): W sekcji poświęconej **aktualizacjom związanym z niezabezpieczonym ładowaniem bibliotek** dodano następujący biuletyn zabezpieczeń firmy Microsoft: MS11-085, „Luka w zabezpieczeniach programów Poczta systemu Windows i Obszar spotkań w systemie Windows umożliwia zdalne wykonanie kodu”.  
-   Wersja 13.0 (13 grudnia 2011 r.): Do sekcji poświęconej **aktualizacjom związanym z niezabezpieczonym ładowaniem bibliotek** dodano następujące biuletyny zabezpieczeń firmy Microsoft: MS11-099, „Zbiorcza aktualizacja zabezpieczeń dla programu Internet Explorer” i MS11-094, „Luki w zabezpieczeniach programu Microsoft PowerPoint umożliwiają zdalne wykonanie kodu”.  
-   Wersja 14.0 (14 lutego 2012 r.): Do sekcji poświęconej **aktualizacjom związanym z niezabezpieczonym ładowaniem bibliotek** dodano następujące biuletyny zabezpieczeń firmy Microsoft: MS12-012, „Luka w zabezpieczeniach Panelu sterowania kolorami może pozwolić na zdalne wykonanie kodu” oraz MS12-014, „Luka w zabezpieczeniach kodera-dekodera Indeo umożliwia zdalne wykonanie kodu”.  
-   Wersja 15.0 (13 marca 2012 r.): W sekcji poświęconej **aktualizacjom związanym z niezabezpieczonym ładowaniem bibliotek** dodano następujący biuletyn zabezpieczeń firmy Microsoft: MS12-022, „Luka w zabezpieczeniach programu Expression Design umożliwia zdalne wykonanie kodu”.  
-   Wersja 16.0 (12 czerwca 2012 r.): W sekcji poświęconej **aktualizacjom związanym z niezabezpieczonym ładowaniem bibliotek** dodano następujący biuletyn zabezpieczeń firmy Microsoft: MS12-039, „Luki w zabezpieczeniach programu Lync umożliwiają zdalne wykonanie kodu”.  

*Built at 2014-04-18T01:50:00Z-07:00*
