---
TOCTitle: 2401593
Title: Poradnik zabezpieczeń firmy Microsoft 2401593
ms:assetid: 2401593
ms:contentKeyID: 61232177
ms:mtpsurl: 'https://technet.microsoft.com/pl-PL/library/2401593(v=Security.10)'
---

Poradnik zabezpieczeń firmy Microsoft 2401593
=============================================

Luka w zabezpieczeniach programu Outlook Web Access umożliwia podniesienie uprawnień
------------------------------------------------------------------------------------

Opublikowano: 14 września 2010

**Wersja:** 1.0

### Informacje ogólne

#### Streszczenie

Firma Microsoft zakończyła już badanie publicznego doniesienia na temat luki w zabezpieczeniach programu Outlook Web Access (OWA), która może dotyczyć użytkowników programu Microsoft Exchange. Osoba atakująca, której udałoby się wykorzystać tę lukę, mogłaby przejąć kontrolę nad uwierzytelnioną sesją programu OWA. Następnie mogłaby wykonać czynności w imieniu uwierzytelnionego użytkownika, bez jego wiedzy, w kontekście zabezpieczeń aktywnej sesji programu OWA.

Niniejsza luka w zabezpieczeniach dotyczy obsługiwanych wersji programów Microsoft Exchange Server 2003 i Microsoft Exchange Server 2007 (z wyjątkiem Microsoft Exchange Server 2007 z dodatkiem Service Pack 3). Niniejsza luka w zabezpieczeniach nie dotyczy programów Microsoft Exchange Server 2000, Microsoft Exchange Server 2007 z dodatkiem Service Pack 3 i Microsoft Exchange Server 2010. Więcej informacji zawiera sekcja **Programy, których dotyczy problem i programy, których nie dotyczy problem**.

Firma Microsoft zaleca, aby użytkownicy zagrożonych wersji programu Microsoft Exchange Server uaktualnili go do niezagrożonej wersji w celu uniknięcia zagrożeń związanych z tą luką. Użytkownicy tego programu, którzy nie mogą go obecnie uaktualnić, mogą zapoznać się z sekcją **Obejścia**, gdzie przedstawiono rozwiązania ograniczające możliwości wykorzystania tej luki w zabezpieczeniach przez osobę atakującą.

Obecnie nie są znane przykłady ataków, w których wykorzystano omawianą lukę. Będziemy nadal monitorować zagrożenia i zaktualizujemy niniejszy poradnik zabezpieczeń, jeśli sytuacja ulegnie zmianie.

### Szczegóły dotyczące biuletynu

#### Materiały pomocnicze dotyczące problemu

Aby uzyskać więcej informacji związanych z tym problemem, zobacz następujące materiały pomocnicze.

| Materiały pomocnicze | Identyfikacja                                                                    |
|----------------------|----------------------------------------------------------------------------------|
| **Nr ref. CVE**      | [CVE-2010-3213](http://www.cve.mitre.org/cgi-bin/cvename.cgi?name=cve-2010-3213) |

#### Programy, których dotyczy problem, i programy, których nie dotyczy problem

Niniejszy poradnik dotyczy następującego oprogramowania.

|                                                           |
|-----------------------------------------------------------|
| Programy, których dotyczy problem                         |
| Microsoft Exchange Server 2003 z dodatkiem Service Pack 2 |
| Microsoft Exchange Server 2007 z dodatkiem Service Pack 1 |
| Microsoft Exchange Server 2007 z dodatkiem Service Pack 2 |
| Programy, których nie dotyczy problem                     |
| Microsoft Exchange Server 2000 z dodatkiem Service Pack 3 |
| Microsoft Exchange Server 2007 z dodatkiem Service Pack 3 |
| Microsoft Exchange Server 2010                            |
| Microsoft Exchange Server 2010 z dodatkiem Service Pack 1 |

Często zadawane pytania
-----------------------

**Jaki zakres obejmuje poradnik?**  
Firma Microsoft otrzymała zgłoszenie nowej luki w zabezpieczeniach programu Outlook Web Access (OWA) dla Microsoft Exchange Server. Ta luka w zabezpieczeniach dotyczy oprogramowania wymienionego w sekcji **Programy, których dotyczy problem**.

**Co to jest Exchange Outlook Web Access (OWA)?**  
Outlook Web Access (OWA) jest usługą poczty internetowej programu Microsoft Exchange Server w wersji 5.0 i późniejszych. Interfejs internetowy programu Outlook Web Access przypomina interfejs programu Microsoft Outlook. Usługa Outlook Web Access wchodzi w skład programu Microsoft Exchange Server.

**Gdzie leży przyczyna tego zagrożenia?**  
W pewnych okolicznościach osoba atakująca może przejąć kontrolę nad uwierzytelnioną sesją programu OWA w celu wykonania określonych czynności w imieniu użytkownika bez jego wiedzy.

**Jakie mogą być skutki wykorzystania usterki przez osobę atakującą?**  
Osoba atakująca, której udałoby się wykorzystać tę lukę, mogłaby wykonywać określone czynności w imieniu uwierzytelnionego użytkownika w kontekście zabezpieczeń aktywnej sesji programu OWA, w tym odczytywać wiadomości e-mail, dodawać nowe reguły Skrzynki odbiorczej lub zmieniać preferencje użytkownika programu OWA.

**W jaki sposób osoba atakująca może wykorzystać tę lukę w zabezpieczeniach?**  
Osoba atakująca może wykorzystać tę lukę, nakłaniając zaatakowanego użytkownika podczas aktywnej sesji programu OWA do odwiedzenia niebezpiecznej strony sieci Web, spreparowanej specjalnie pod kątem atakowanej domeny Exchange.

**Dlaczego nie ma aktualizacji zabezpieczeń usuwającej zagrożenie związane z tą luką?**  
Aktualizacja zabezpieczeń nie jest dostępna, ponieważ usunięcie zagrożenia związanego z tą luką wymagałoby zmiany architektury programu w celu wdrożenia nowej struktury weryfikacji żądań HTTP dla programu OWA, tak aby osoba atakująca nie mogła przejąć kontroli nad sesją użytkownika programu OWA. Firma Microsoft ustaliła, że wprowadzenie tak dużej zmiany w architekturze zagrożonych wersji programu Microsoft Exchange Server wiązałoby się ze zbyt dużym ryzykiem destabilizacji lub rozpadu środowiska użytkowników.

**Co mam zrobić, jeśli korzystam z wersji produktu, dla których aktualizacja nie jest dostępna?**  
Administratorzy korzystający z zagrożonych wersji programu Microsoft Exchange Server powinni go uaktualnić do wersji niezagrożonej. Niniejsza luka w zabezpieczeniach nie dotyczy programów [Microsoft Exchange Server 2007 z dodatkiem Service Pack 3](http://www.microsoft.com/downloads/details.aspx?familyid=1687160b-634a-43cb-a65a-f355cff0afa6) i [Microsoft Exchange Server 2010](http://www.microsoft.com/exchange/2010).

Administratorzy tego programu, którzy nie mogą go obecnie uaktualnić, mogą zapoznać się z sekcją **Obejścia**, gdzie przedstawiono rozwiązania ograniczające możliwości wykorzystania tej luki w zabezpieczeniach przez osobę atakującą.

**Używam starszego wydania oprogramowania omówionego w niniejszym poradniku zabezpieczeń. Co należy zrobić?**  
Zagrożone przez lukę oprogramowanie wymienione w niniejszym poradniku zostało przetestowane w celu ustalenia, których wydań dotyczy problem. Dla pozostałych wydań upłynął okres pomocy technicznej. Więcej informacji na temat cyklu pomocy technicznej dla produktów można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Klienci korzystający ze starszych wydań oprogramowania powinni traktować priorytetowo migrację do wydań obsługiwanych, aby zapobiec ewentualnym skutkom wystąpienia luk mogących się pojawić w przyszłości. Aby zapoznać się z zasadami cyklu pomocy technicznej dotyczącymi używanego wydania oprogramowania, zobacz [Wybierz produkt, z którego cyklem pomocy technicznej chcesz się zapoznać](http://go.microsoft.com/fwlink/?linkid=169555). Aby uzyskać więcej informacji na temat dodatków Service Pack dla tych wydań oprogramowania, zobacz [Dodatki Service Pack obsługiwane w cyklu pomocy technicznej](http://go.microsoft.com/fwlink/?linkid=89213).

Klienci, którzy potrzebują dodatkowej pomocy technicznej dotyczącej starszych wersji oprogramowania, powinni skontaktować się z przedstawicielem firmy Microsoft, aby uzyskać informacje na temat niestandardowych opcji pomocy technicznej. Klienci nie mający podpisanej umowy typu Alliance, Premier lub Authorized mogą skontaktować się z lokalnym biurem handlowym firmy Microsoft. Aby uzyskać więcej informacji, należy przejść do witryny sieci Web [Microsoft Worldwide Information](http://go.microsoft.com/fwlink/?linkid=33329), wybrać kraj z listy Contact Information (Informacje o kontakcie), a następnie kliknąć przycisk **Go** (Przejdź) w celu wyświetlenia listy numerów telefonów. Po wybraniu numeru należy poprosić o połączenie z kierownikiem lokalnego działu sprzedaży dla umów typu Premier. Aby uzyskać więcej informacji, zobacz [Często zadawane pytania na temat zasad cyklu pomocy technicznej firmy Microsoft](http://go.microsoft.com/fwlink/?linkid=169557).

Czynniki ograniczające zagrożenie i sugerowane działania
--------------------------------------------------------

#### Czynniki ograniczające zagrożenie

Ograniczenie sprowadza się do odpowiedniego ustawienia, typowej konfiguracji lub najważniejszej wskazówki ogólnej, które istnieją w stanie domyślnym i mogą zmniejszyć zagrożenie wykorzystaniem omawianej luki w zabezpieczeniach. W tej sytuacji pomocne mogą być następujące czynniki ograniczające zagrożenie:

-   Osoba atakująca za pośrednictwem sieci Web, która chce wykorzystać tę lukę, może udostępniać witrynę zawierającą odpowiednią stronę sieci Web. Dodatkowo, witryny sieci Web, które akceptują lub udostępniają zawartość wprowadzoną przez użytkownika lub reklamy, jak również witryny niesprawdzone, mogą zawierać specjalnie spreparowane treści, które mogą wykorzystać lukę w zabezpieczeniach. Jednakże w żadnym przypadku osoba atakująca nie może zmusić użytkowników do odwiedzenia takich witryn. Musi natomiast przekonać użytkowników do odwiedzenia tej witryny, najczęściej zachęcając do kliknięcia łącza w wiadomości e-mail lub wiadomości błyskawicznej, które przekieruje użytkowników do witryny osoby atakującej.  

#### Obejścia

Poniższe obejścia polegają na zmianie ustawień lub konfiguracji, która nie rozwiązuje głównego problemu, ale ogranicza możliwości wykorzystania luki w zabezpieczeniach przez osobę atakującą.
  
**Uwaga** Obejścia te nie blokują znanych kierunków ataków, ale ograniczają możliwości wykorzystania luki w zabezpieczeniach przez osobę atakującą przez wyłączenie wybranych funkcji.

-   **Wyłączenie reguł przy użyciu segmentacji**  

    Segmentację można przeprowadzić na każdym z serwerów osobno, aby zmienić funkcjonalność programu Outlook Web Access. Aby uniemożliwić osobom atakującym wykorzystanie niektórych funkcji programu Outlook Web Access, administratorzy mogą zastosować segmentację w celu wyłączenia wybranych funkcji.

    Aby uzyskać więcej informacji na temat wyłączania reguł przy użyciu segmentacji w programie Microsoft Exchange Server 2007, zobacz artykuł TechNet [How to Manage Segmentation in Outlook Web Access](http://technet.microsoft.com/en-us/library/bb123962(exchg.80).aspx) (j. ang.).

    Aby uzyskać więcej informacji na temat wyłączania reguł przy użyciu segmentacji w programie Microsoft Exchange Server 2003, zobacz [artykuł 833340 bazy wiedzy Microsoft Knowledge Base](http://support.microsoft.com/kb/833340).

    **Wpływ obejścia**. Wyłączenie reguł uniemożliwi osobie atakującej modyfikację reguł użytkownika w programie OWA, zapobiegając nieprawidłowemu filtrowaniu danych. Osoba atakująca będzie mogła jednak w dalszym ciągu zmienić inne opcje użytkownika. Po wprowadzeniu obejścia użytkownicy nie będą już mogli tworzyć ani aktualizować reguł przy użyciu programu OWA. Dotychczasowe reguły będą nadal działać. Rozwiązanie to wpływa jedynie na funkcjonalność programu Outlook Web Access. Funkcjonalność klienta programu Outlook pozostaje niezmieniona.

-   **Wyłączenie panelu Opcje przy użyciu programu UrlScan**  

    Zastosowanie tego rozwiązania uniemożliwi osobie atakującej wyświetlanie i modyfikowanie jakichkolwiek opcji programu Exchange przy użyciu usługi OWA, co zapobiega większości znanych ataków wykorzystujących lukę omawianą w niniejszym przewodniku.

    Aby uzyskać więcej informacji na temat sposobu wyłączania panelu Opcje przy użyciu programu UrlScan, zobacz [artykuł 2299129 bazy wiedzy Microsoft Knowledge Base](http://support.microsoft.com/kb/2299129).

    **Wpływ obejścia**. Użytkownicy nie będą już mogli modyfikować opcji programu Exchange przy użyciu usługi OWA. Wyłączenie panelu Opcje powoduje również wyłączenie reguł, co opisano powyżej. Rozwiązanie to wpływa jedynie na funkcjonalność programu Outlook Web Access. Funkcjonalność klienta programu Outlook pozostaje niezmieniona.

#### Inne zalecane czynności

-   **Uaktualnienie do niezagrożonej wersji programu Microsoft Exchange Server**  

    Firma Microsoft zaleca, aby użytkownicy zagrożonych wersji programu Microsoft Exchange Server uaktualnili go do niezagrożonej wersji w celu uniknięcia zagrożeń związanych z tą luką. Niniejsza luka w zabezpieczeniach nie dotyczy programów [Microsoft Exchange Server 2007 z dodatkiem Service Pack 3](http://go.microsoft.com/fwlink/?linkid=91472) i [Microsoft Exchange Server 2010](http://www.microsoft.com/exchange/2010).

-   **Regularne aktualizowanie systemu Windows**  

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

### Inne informacje:

#### Microsoft Active Protections Program (MAPP)

W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx).

#### Uwagi

-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

#### Zrzeczenie odpowiedzialności

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (14 września 2010 r.): Poradnik opublikowany.  

*Built at 2014-04-18T01:50:00Z-07:00*
