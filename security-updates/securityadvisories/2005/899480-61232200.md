---
TOCTitle: 899480
Title: Poradnik zabezpieczeń firmy Microsoft 899480
ms:assetid: 899480
ms:contentKeyID: 61232200
ms:mtpsurl: 'https://technet.microsoft.com/pl-PL/library/899480(v=Security.10)'
---

Poradnik zabezpieczeń firmy Microsoft 899480
============================================

Usterka protokołu TCP może zezwolić na zresetowanie połączenia
--------------------------------------------------------------

Opublikowano: 18 maja 2005

Firma Microsoft otrzymała zgłoszenie nowej usterki mającej wpływ na protokół TCP/IP, składnik sieciowy systemu Microsoft Windows. Nie są nam znane żadne przypadki ataków usiłujących wykorzystać zgłoszoną usterkę i w chwili obecnej nie mamy informacji o problemach występujących u klientów w związku z nią.

Różne implementacje protokołu TCP mogą zezwalać osobie atakującej na ustawianie dowolnych wartości licznika czasu połączeń TCP. Po udanym wykorzystaniu usterki przez osobę atakującą zaatakowany system mógłby zresetować istniejące połączenia TCP. Aby przywrócić normalną komunikację, należałoby wówczas ponownie ustanowić te połączenia. Taka usterka powodująca awarię typu „odmowa usługi" nie pozwala atakującemu na wykonanie kodu lub podniesienie poziomu swoich uprawnień. Nie uważamy jej za poważne zagrożenie bezpieczeństwa przy korzystaniu z Internetu. Usterka ta przypomina inne problemy związane z resetowaniem połączeń TCP.

Zmiany wprowadzone przez dodatek Service Pack 2 do systemu Windows XP, dodatek Service Pack 1 do systemu Windows Server 2003 oraz aktualizacja zabezpieczeń MS05-019 usunęły tę usterkę. Systemy klientów, którzy zainstalowali te aktualizacje, są zabezpieczone przed skutkami tej usterki i nie wymagają żadnych dodatkowych działań.

Czynniki ograniczające zagrożenie:

-   Atak tego rodzaju wymaga, aby ustawienie rejestru Opcja sygnatury czasowej TCP (TCP Timestamp Option) było włączone. Ustawienie takie jest włączone domyślnie, jednak można je wyłączyć. Więcej informacji na temat tego ustawienia można znaleźć w następującej [witrynie sieci Web (j.ang.)](http://www.microsoft.com/resources/documentation/windows/2000/server/reskit/en-us/regentry/58800.asp).
-   Systemy klientów, którzy zainstalowali dodatek Service Pack 2 do systemu Windows XP, dodatek Service Pack 1 do systemu Windows Server 2003 lub aktualizację zabezpieczeń MS05-019, nie podlegają tej usterce.
-   Aby atakujący mógł wykorzystać tę usterkę, musi najpierw przewidzieć lub poznać adresy IP oraz informacje o portach komputera źródłowego i docelowego dla istniejącego połączenia TCP. Szczególnie narażone na tę usterkę są protokoły lub programy, które utrzymują długie sesje i mają przewidywalne informacje TCP/IP.
-   Atak musiałby być przeprowadzony na każde połączenie TCP, które ma zostać zresetowane. Wiele aplikacji automatycznie przywróci zresetowane połączenia.
-   Problem nie dotyczy systemów Windows 98, Windows 98 SE i Windows ME.

Informuje się klientów, że nowe wydanie biuletynu zabezpieczeń MS05-019 jest planowane na czerwiec 2005 roku. Pierwotna aktualizacja zabezpieczeń pomyślnie usuwała usterki opisane w powyższym biuletynie zabezpieczeń, jak również usterkę udokumentowaną w niniejszym poradniku. Znany jest jednak pewien problem z łącznością sieciową dotyczący określonego typu konfiguracji sieciowej, który występuje przy korzystaniu z pierwotnej aktualizacji zabezpieczeń. Do momentu, gdy nowe wydanie tej aktualizacji zabezpieczeń stanie się dostępne, klienci, w systemach których występują objawy opisane w [artykule 898060 bazy wiedzy Microsoft Knowledge Base](http://support.microsoft.com/kb/898060/), powinni postępować zgodnie z udokumentowanymi instrukcjami w celu wyeliminowania tego problemu z łącznością sieciową. Klientom, w systemach których nie występuje taki problem z łącznością sieciową, zaleca się zainstalowanie aktualnie dostępnej aktualizacji zabezpieczeń w celu zabezpieczenia przed usterkami opisanymi w niniejszym poradniku zabezpieczeń oraz w pierwotnym biuletynie zabezpieczeń.

### Informacje ogólne

Przegląd
--------

**Cel poradnika:** Powiadomienie o dostępności aktualizacji zabezpieczeń wspomagającej ochronę przed potencjalnym zagrożeniem.

**Status poradnika:** Poradnik opublikowany. Ponieważ opisywany problem jest objęty biuletynem zabezpieczeń MS05-019, nie jest wymagana żadna dodatkowa aktualizacja.

**Zalecenie:** W celu lepszej ochrony przed skutkami opisywanej usterki klienci powinni zainstalować aktualizację zabezpieczeń [MS05-019](http://technet.microsoft.com/security/bulletin/ms05-019), [dodatek Service Pack 2 do systemu Windows XP](http://www.microsoft.com/poland/windowsxp/sp2/default.mspx) lub [dodatek Service Pack 1 do systemu Windows Server 2003](http://www.microsoft.com/poland/windowsserver2003/downloads/servicepacks/sp1/default.mspx).

| Materiały pomocnicze      | Identyfikacja                                                                                                                                                                                                                                                   |
|---------------------------|-----------------------------------------------------------------------------------------------------------------------------------------------------------------------------------------------------------------------------------------------------------------|
| **Nr ref. CERT**          | [**VU\#637934** (j.ang.)](http://www.kb.cert.org/vuls/id/637934)                                                                                                                                                                                                |
| **Nr ref. CVE**           | [CAN-2005-0356 (j.ang.)](http://www.cve.mitre.org/cgi-bin/cvename.cgi?name=can-2005-0356)                                                                                                                                                                       |
| **Biuletyn zabezpieczeń** | [**MS05-019**](http://technet.microsoft.com/security/bulletin/ms05-019)                                                                                                                                                                                         |
| **Dodatki Service Pack**  | [Dodatek Service Pack 2 do systemu Windows XP](http://www.microsoft.com/poland/windowsxp/sp2/default.mspx) i [dodatek Service Pack 1 do systemu Windows Server 2003](http://www.microsoft.com/poland/windowsserver2003/downloads/servicepacks/sp1/default.mspx) |

|                                                                                                                                                                          |
|--------------------------------------------------------------------------------------------------------------------------------------------------------------------------|
| Programy, których dotyczy poradnik                                                                                                                                       |
| Microsoft Windows 2000 Service Pack 3 i Microsoft Windows 2000 z dodatkiem Service Pack 4                                                                                |
| Microsoft Windows XP z dodatkiem Service Pack 1 i Microsoft Windows XP z dodatkiem Service Pack 2                                                                        |
| Microsoft Windows XP w wydaniu 64-bitowym z dodatkiem Service Pack 1 (Itanium)                                                                                           |
| Microsoft Windows XP w wydaniu 64-bitowym, wersja 2003 (Itanium)                                                                                                         |
| Microsoft Windows XP Professional x64 Edition                                                                                                                            |
| Microsoft Windows Server 2003                                                                                                                                            |
| Microsoft Windows Server 2003 z dodatkiem Service Pack 1                                                                                                                 |
| Microsoft Windows Server 2003 i Microsoft Windows Server 2003 z dodatkiem Service Pack 1                                                                                 |
| Systemy operacyjne Microsoft Windows Server 2003 dla systemów z procesorem Itanium oraz Microsoft Windows Server 2003 z dodatkiem SP1 dla systemów z procesorem Itanium: |
| Microsoft Windows Server 2003 x64 Edition                                                                                                                                |

Często zadawane pytania
-----------------------

**Jaki zakres obejmuje poradnik?**  
Firma Microsoft otrzymała zgłoszenie nowej usterki mającej wpływ na protokół TCP/IP, składnik sieciowy systemu Microsoft Windows. Usterka ta dotyczy oprogramowania wymienionego w sekcji „Przegląd”. Jej zakres jest podobny, jak w przypadku innych usterek dotyczących resetowania połączeń TCP.

**Czy opisywany problem jest usterką zabezpieczeń wymagającą opublikowania przez firmę Microsoft nowej aktualizacji zabezpieczeń?**  
Nie. Systemy klientów, którzy zainstalowali dodatek Service Pack 2 do systemu Windows XP, dodatek Service Pack 1 do systemu Windows Server 2003 lub aktualizację zabezpieczeń MS05-019, nie podlegają tej usterce. Nie jest wymagana żadna dodatkowa aktualizacja.

**Gdzie leży przyczyna tego zagrożenia?**  
Różne implementacje protokołu TCP mogą zezwalać osobie atakującej na ustawianie dowolnych wartości licznika czasu połączeń TCP. Po udanym wykorzystaniu usterki przez osobę atakującą zaatakowany system mógłby zresetować istniejące połączenia TCP. Aby przywrócić normalną komunikację, należałoby wówczas ponownie ustanowić te połączenia. Taka usterka powodująca awarię typu „odmowa usługi" nie pozwala atakującemu na wykonanie kodu lub podniesienie poziomu swoich uprawnień. Nie uważamy jej za poważne zagrożenie bezpieczeństwa przy korzystaniu z Internetu.

**Jakie mogą być skutki wykorzystania tej funkcji przez osobę atakującą?**  
Po wykorzystaniu usterki przez osobę atakującą zaatakowany system mógłby zresetować istniejące połączenia TCP.

**Czy ta usterka zostanie udokumentowana w biuletynie zabezpieczeń MS05-019?**  
Nie. Usterka nie występuje w systemach w pełni zaktualizowanych. Ponieważ nie jest wymagana żadna dodatkowa aktualizacja zabezpieczeń, bezcelowe jest aktualizowanie uprzednio wydanego biuletynu zabezpieczeń.

Zalecane czynności
------------------

-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/security/protect).

-   **Regularnie aktualizuj system Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Microsoft Update](http://update.microsoft.com/microsoftupdate/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

-   **Wyłącz opcję sygnatury czasowej TCP**

    Klienci, którzy nie mogą zainstalować aktualizacji zabezpieczeń [MS05-019](http://technet.microsoft.com/security/bulletin/ms05-019), [dodatku Service Pack 2 do systemu Windows XP](http://www.microsoft.com/poland/windowsxp/sp2/default.mspx) lub [dodatku Service Pack 1 do systemu Windows Server 2003](http://www.microsoft.com/poland/windowsserver2003/downloads/servicepacks/sp1/default.mspx), w celu lepszej ochrony przed skutkami tej usterki mogą wyłączyć opcję sygnatury czasowej TCP. Atak tego rodzaju wymaga, aby klucz rejestru Opcja sygnatury czasowej TCP (TCP Timestamp Option) był włączony. Więcej informacji na temat tego ustawienia można znaleźć w następującej [witrynie sieci Web (j.ang.)](http://www.microsoft.com/resources/documentation/windows/2000/server/reskit/en-us/regentry/58800.asp). Zaleca się użycie wartości 0 w celu wyłączenia tych opcji. Wyłączenie tego ustawienia może uniemożliwić ustawienie dużego rozmiaru okna TCP w środowiskach o dużej przepustowości.

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 lub (0-22) 594 19 99 w godzinach od 9:00 do 17:00, od poniedziałku do piątku (Koszt połączenia z numerami 0 801 802 000 i 0 22 594 19 99 wg stawek Twojego operatora). Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   19 maja 2005 r.: Publikacja poradnika

*Built at 2014-04-18T01:50:00Z-07:00*
