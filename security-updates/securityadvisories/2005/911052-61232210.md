---
TOCTitle: 911052
Title: Poradnik zabezpieczeń firmy Microsoft 911052
ms:assetid: 911052
ms:contentKeyID: 61232210
ms:mtpsurl: 'https://technet.microsoft.com/pl-PL/library/911052(v=Security.10)'
---

Poradnik zabezpieczeń firmy Microsoft 911052
============================================

Odmowa usługi przydzielenia pamięci poprzez usługę RPC
------------------------------------------------------

Opublikowano: 16 listopada 2005

Firma Microsoft zapoznała się z publicznymi doniesieniami o kodzie typu „proof of concept”, który próbuje wykorzystać potencjalną usterkę w systemach Microsoft Windows 2000 z dodatkiem Service Pack 4 oraz Microsoft Windows XP z dodatkiem Service Pack 1. Wykorzystując tę usterkę, osoba atakująca może przeprowadzić atak odmowy usług o ograniczonym czasie trwania.

Aby wykorzystać tę usterkę w systemie Microsoft Windows XP z dodatkiem Service Pack 1, osoba atakująca musi posiadać prawidłowe poświadczenie logowania. Nie jest możliwe wykorzystanie usterki w sposób zdalny lub przez użytkowników anonimowych. Składnik podlegający usterce jest jednak dostępny zdalnie dla użytkowników posiadających konta standardowe. Problem ten nie dotyczy użytkowników systemu Windows XP z dodatkiem Service Pack 2. Nie dotyczy również użytkowników systemów Windows Server 2003 i Windows Server 2003 z dodatkiem Service Pack 1.

Firmie Microsoft nie są znane przypadki ataków usiłujących wykorzystać tę usterkę. Do chwili obecnej firma nie otrzymała informacji o występujących w związku z nią problemach u klientów. Tym niemniej firma Microsoft aktywnie monitoruje sytuację, aby na bieżąco informować klientów i udzielać im niezbędnych wskazówek

Firma Microsoft obawia się, że doniesienie dotyczące tej nowej usterki w systemach Windows 2000 z dodatkiem Service Pack 4 oraz Windows XP z dodatkiem Service Pack 1 nie zostało opublikowane odpowiedzialnie, co potencjalnie może stwarzać zagrożenie dla użytkowników komputerów. W dalszym ciągu zachęcamy do ujawniania usterek w sposób odpowiedzialny. Wierzymy, że powszechnie akceptowana praktyka ujawniania usterek bezpośrednio dostawcy oprogramowania leży w interesie wszystkich. Metoda ta zwiększa prawdopodobieństwo, że klienci otrzymają kompleksowe, dobre jakościowo aktualizacje, nie będąc w czasie ich opracowywania narażonymi na ataki wykorzystujące daną usterkę.

W dalszym ciągu zachęcamy klientów do skorzystania z naszego poradnika „Chroń swój komputer”, który kładzie nacisk na włączenie zapory połączenia internetowego, regularne aktualizowanie oprogramowania oraz zainstalowanie oprogramowania antywirusowego. Więcej informacji na temat tych czynności można znaleźć w [witrynie sieci Web „Chroń swój komputer”](http://www.microsoft.com/poland/athome/security/protect/windowsxpsp2/default.mspx).

Czynniki ograniczające zagrożenie:

-   Aby wykorzystać tę usterkę w systemie Microsoft Windows XP z dodatkiem Service Pack 1, osoba atakująca musi posiadać prawidłowe poświadczenie logowania. Nie jest możliwe wykorzystanie usterki w sposób zdalny lub przez użytkowników anonimowych. Składnik podlegający usterce jest jednak dostępny zdalnie dla użytkowników posiadających konta standardowe. W niektórych systemach anonimowi użytkownicy mogliby się zalogować wykorzystując konto Gość. Więcej informacji można znaleźć w [Poradniku zabezpieczeń firmy Microsoft 906574](http://technet.microsoft.com/security/advisory/906574).
-   Problem nie dotyczy użytkowników systemów Windows XP z dodatkiem Service Pack 2, Windows Server 2003 i Windows Server 2003 z dodatkiem Service Pack 1.
-   Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.

### Informacje ogólne

Przegląd
--------

**Cel poradnika:** Poinformowanie klientów o znanym publicznie problemie, wyjaśnienie zakresu i konsekwencji tego problemu oraz udzielenie porad w zakresie podjęcia niezbędnych przeciwdziałań.

**Status poradnika:** W trakcie badania problemu.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

Niniejszy biuletyn dotyczy następującego oprogramowania.

|                                                   |
|---------------------------------------------------|
| Programy, których dotyczy biuletyn                |
| Microsoft Windows 2000 z dodatkiem Service Pack 4 |
| Microsoft Windows XP z dodatkiem Service Pack 1   |

Często zadawane pytania
-----------------------

**Jaki zakres obejmuje biuletyn?**  
Firma Microsoft otrzymała zgłoszenie nowej usterki, powodującej awarię typu odmowa usługi przydzielenia pamięci w systemie Microsoft Windows. Usterka ta dotyczy oprogramowania wymienionego w sekcji „Przegląd”.

**Co to jest zdalne wywołanie procedury (RPC, Remote Procedure Call)?**  Zdalne wywoływanie procedur RPC (Remote Procedure Call) jest protokołem używanym przez system operacyjny Windows. Usługa RPC udostępnia mechanizm komunikacji międzyprocesowej, który umożliwia programom uruchamianym na jednym komputerze uzyskiwanie dostępu do usług na innym komputerze. Sam protokół jest oparty na protokole RPC opracowanym przez organizację Open Software Foundation (OSF), ale zawiera także rozszerzenia wprowadzone przez firmę Microsoft.

**Czy opisywany problem jest usterką zabezpieczeń wymagającą opublikowania przez firmę Microsoft aktualizacji zabezpieczeń?**  
W chwili obecnej trwa jeszcze rozpoznanie problemu. Po jego zakończeniu może zostać opublikowana aktualizacja zabezpieczeń usuwająca tę usterkę.

**Gdzie leży przyczyna tego zagrożenia?**  
Osoba atakująca może wysłać do komputera podlegającego usterce specjalnie spreparowane szkodliwe pakiety, które mogą na jakiś czas wywołać awarię typu odmowa usługi.

**Jakie mogą być skutki wykorzystania tej funkcji przez osobę atakującą?**  
Osoba atakująca może wysłać do komputera podlegającego usterce specjalnie spreparowane szkodliwe pakiety, które mogą na jakiś czas wywołać awarię typu odmowa usługi.

Zalecane czynności
------------------

#### Rozwiązania

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. W poniższej sekcji wskazano przypadki, w których rozwiązanie ogranicza funkcjonalność systemu.

-   **Aby zwiększyć ochronę komputera przed anonimowymi próbami nawiązania połączenia sieciowego w celu wykorzystania tej usterki, należy zmienić ustawienie rejestru RestrictAnonymous na bardziej restrykcyjne:**

    Domyślnie w systemie Windows 2000 wpis rejestru RestrictAnonymous ma wartość 0, co nie chroni przed użytkownikami anonimowymi. Po wpisaniu wartości 2 w tym wpisie rejestru użytkownicy anonimowi nie będą mieć dostępu do komputera, za wyjątkiem specjalnie nadanych im uprawnień. Więcej informacji na temat sposobów korzystania ze wpisu rejestru RestrictAnonymous w systemie Windows 2000 można znaleźć w [artykule 246261 w bazie wiedzy Microsoft Knowledge Base](http://support.microsoft.com/kb/246261).

    **Wpływ rozwiązania:** Jeśli wpis rejestru RestrictAnonymous posiada wartość 2, token dostępu utworzony dla użytkowników nieuwierzytelnionych nie zawiera grupy Wszyscy, a w związku z tym token ten nie ma dostępu do zasobów, które nadają uprawnienia grupie Wszyscy. Może to prowadzić do niepożądanych skutków, ponieważ wiele usług systemu Windows 2000 oraz programów innych producentów wykorzystuje możliwości dostępu anonimowego przy wykonywaniu dozwolonych zadań.

-   **Zablokowanie na zaporze następujących portów:**

    -   **Porty UDP 135, 137, 138 i 445 oraz porty TCP 135, 139, 445 i 593**
    -   **Cały niepożądany ruch przychodzący przez porty o numerach wyższych niż 1024**
    -   **Wszystkie inne jawnie skonfigurowane porty RPC**
    -   **Usługi internetowe modelu COM (CIS) lub usługa RPC wykorzystująca protokół HTTP, jeśli są zainstalowane. Usługi te nasłuchują na portach 80 i 443**

    Te porty są używane do nawiązywania połączeń z usługą RPC. Zablokowanie tych portów na zaporze może pomóc w zabezpieczeniu systemów chronionych zaporą przed próbami wykorzystania usterki opisanej w tym biuletynie. Należy także zablokować wszelkie inne jawnie skonfigurowane porty RPC w systemie zdalnym. W celu zapobieżenia atakom mogącym wykorzystywać inne porty zaleca się blokowanie całego niepożądanego ruchu przychodzącego z Internetu. Więcej informacji na temat portów używanych przez usługę RPC można znaleźć w następującej [witrynie sieci Web (j.ang.)](http://go.microsoft.com/fwlink/?linkid=21312). Aby uzyskać więcej informacji na temat sposobu wyłączania usługi CIS, zobacz artykuł [825819](http://support.microsoft.com/kb/825819) w bazie wiedzy Microsoft Knowledge Base.

-   **W celu lepszego zabezpieczenia się przed próbami ataków z sieci z wykorzystaniem tej usterki należy używać zapory osobistej, takiej jak** [**Zapora połączenia internetowego**](http://www.microsoft.com/poland/athome/security/protect/windowsxpsp2/default.mspx)**, która jest dostarczana z systemem operacyjnym Windows XP z dodatkiem Service Pack 1.**

    Zapora połączenia internetowego w systemie Windows XP z dodatkiem Service Pack 1 ułatwia ochronę połączenia internetowego, domyślnie blokując niepożądany ruch przychodzący. Zaleca się zablokowanie całej niepożądanej komunikacji przychodzącej z Internetu.

    Aby ręcznie skonfigurować Zaporę połączenia internetowego dla określonego połączenia, wykonaj następujące czynności:

    1.  Kliknij przycisk **Start**, a następnie wskaż polecenie **Panel sterowania**.
    2.  W domyślnym widoku kategorii kliknij kategorię **Połączenia sieciowe i internetowe**, a następnie kliknij opcję **Połączenia sieciowe**.
    3.  Kliknij prawym przyciskiem myszy połączenie, dla którego chcesz włączyć Zaporę połączenia internetowego, a następnie kliknij polecenie **Właściwości**.
    4.  Kliknij kartę **Zaawansowane**.
    5.  Kliknij pole wyboru **Chroń mój komputer i moją sieć, ograniczając lub wykluczając dostęp do tego komputera z Internetu**, aby je zaznaczyć, a następnie kliknij przycisk **OK**.

    **Uwaga** Aby umożliwić określonym programom i usługom komunikowanie się poprzez zaporę, kliknij przycisk **Ustawienia** na karcie **Zaawansowane**, a następnie zaznacz wymagane programy, protokoły i usługi.

-   **W celu lepszego zabezpieczenia się przed próbami ataku z sieci z wykorzystaniem tej usterki należy włączyć zaawansowane filtrowanie TCP/IP w systemach obsługujących taką funkcję.**

    Włączenie zaawansowanego filtrowania TCP/IP umożliwia zablokowanie wszelkiego niepożądanego ruchu przychodzącego. Aby uzyskać więcej informacji na temat sposobu konfigurowania filtrowania TCP/IP, zobacz [artykuł 309798 bazy wiedzy Microsoft Knowledge Base.](http://support.microsoft.com/kb/309798)

-   **W celu lepszego zabezpieczenia się przed próbami ataku z sieci z wykorzystaniem tej usterki należy zablokować odpowiednie porty poprzez zastosowanie protokołu IPSec w systemach jej podlegających.**

    Do ochrony komunikacji sieciowej można użyć zabezpieczeń protokołu internetowego (IPSec). Szczegółowe informacje na temat protokołu IPSec i sposobu stosowania filtrów znajdują się w artykułach [313190](http://support.microsoft.com/kb/313190) i [813878](http://support.microsoft.com/kb/813878) bazy wiedzy Microsoft Knowledge Base.

-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Pomoc techniczna związana z aktualizacjami zabezpieczeń i problemami z wirusami jest bezpłatna." Klienci międzynarodowi mogą skorzystać z pomocy technicznej w każdej z form wymienionych w witrynie [Pomoc i obsługa techniczna dotycząca zabezpieczeń — dla użytkowników domowych](http://support.microsoft.com/security).
    Każdy użytkownik systemu Windows powinien instalować najnowsze aktualizacje zabezpieczeń opublikowane przez firmę Microsoft. Takie postępowanie zapewnia ochronę systemu przed próbami jego penetracji. Klienci, którzy włączyli funkcję aktualizacji automatycznych, będą automatycznie otrzymywać wszystkie aktualizacje systemu Windows. Więcej informacji na temat aktualizacji zabezpieczeń można znaleźć [w witrynie sieci Web Microsoft Security](http://www.microsoft.com/poland/security/).
-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/athome/security/protect/windowsxpsp2/default.mspx).

-   Aby uzyskać więcej informacji na temat bezpiecznego korzystania z Internetu, należy odwiedzić [stronę główną Microsoft Security](http://www.microsoft.com/poland/security).
-   **Aktualizuj swój system na bieżąco**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [pomocy i obsługi technicznej firmy Microsoft](http://support.microsoft.com/?ln=pl).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Informacje o sposobie kontaktowania się z międzynarodową pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   [Witryna sieci Web Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   16 listopada 2005 r.: Data publikacji poradnika

*Built at 2014-04-18T01:50:00Z-07:00*
