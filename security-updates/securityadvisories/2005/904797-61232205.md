---
TOCTitle: 904797
Title: Poradnik zabezpieczeń firmy Microsoft 904797
ms:assetid: 904797
ms:contentKeyID: 61232205
ms:mtpsurl: 'https://technet.microsoft.com/pl-PL/library/904797(v=Security.10)'
---

Security Advisory

Poradnik zabezpieczeń firmy Microsoft 904797
============================================

Usterka w protokole RDP (Remote Desktop Protocol) może prowadzić do odmowy usługi
---------------------------------------------------------------------------------

Opublikowano: 16 lipca 2005

Firma Microsoft bada publiczne doniesienia dotyczące nowej usterki związanej z usługami zdalnego pulpitu. Nie są nam znane żadne przypadki ataków usiłujących wykorzystać zgłoszoną usterkę i w chwili obecnej nie mamy informacji o występujących w związku z nią problemach u klientów, lecz mimo to skrupulatnie badamy publiczne doniesienia jej dotyczące.

Podczas wstępnych badań wykryto, że istnieje usterka [odmowy usługi (j.ang.)](http://go.microsoft.com/fwlink/?linkid=21142), która może umożliwić osobie atakującej wysłanie specjalnie spreparowanego żądania RDP (Remote Data Protocol) do systemu podlegającego usterce. Ustalono także, że usterka ogranicza się do odmowy usługi i dlatego osoba atakująca nie może wykorzystać jej do przejęcia pełnej kontroli nad systemem. Usługi korzystające z protokołu RDP nie są włączane domyślnie. Jednakże po włączeniu takiej usługi, osoba atakująca może spowodować ponowne uruchomienie systemu podlegającego usterce.
**Uwaga:** Usługa zdalnego pulpitu jest włączona domyślnie w systemie Windows XP Media Center Edition.

Po zakończeniu badania firma Microsoft podejmie odpowiednie kroki w celu lepszego zabezpieczenia systemów swoich klientów. Mogą one obejmować wydanie aktualizacji zabezpieczeń w ramach comiesięcznego procesu publikacji bądź osobno, w zależności od potrzeb klientów.

Firma Microsoft w dalszym ciągu zachęca do ujawniania usterek w sposób odpowiedzialny. Uważamy, że powszechnie przyjęta praktyka zgłaszania usterek bezpośrednio producentowi oprogramowania leży w interesie wszystkich, gdyż zwiększa prawdopodobieństwo, że klienci otrzymają kompleksowe, dobre jakościowo aktualizacje zabezpieczeń, nie będąc w czasie ich opracowywania narażonymi na ataki z wykorzystaniem danej usterki.

Czynniki ograniczające zagrożenie:

-   Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.
-   Usługi korzystające z protokołu RDP nie są włączane domyślnie.
    **Uwaga:** Usługa zdalnego pulpitu jest włączona domyślnie w systemie Windows XP Media Center Edition.

### Informacje ogólne

Przegląd
--------

<span></span>
**Cel poradnika:** Wstępne powiadomienie klientów o publicznie ujawnionej usterce.

**Status poradnika:** Potwierdzono występowanie problemu, planowana jest aktualizacja zabezpieczeń.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

Niniejszy biuletyn dotyczy następującego oprogramowania.

|                                                                                 |
|---------------------------------------------------------------------------------|
| Programy, których dotyczy biuletyn                                              |
| Microsoft Windows 2000 z dodatkiem Service Pack 4                               |
| Microsoft Windows XP z dodatkiem Service Pack 1                                 |
| Microsoft Windows XP z dodatkiem Service Pack 2                                 |
| Microsoft Windows XP Professional x64 Edition                                   |
| Microsoft Windows Server 2003                                                   |
| Microsoft Windows Server 2003 dla systemów z procesorem Itanium                 |
| Microsoft Windows Server 2003 z dodatkiem Service Pack 1                        |
| Microsoft Windows Server 2003 z dodatkiem SP1 dla systemów z procesorem Itanium |
| Microsoft Windows Server 2003 x64 Edition                                       |

Często zadawane pytania
-----------------------

<span></span>
**Jaki zakres obejmuje biuletyn?**
Firma Microsoft otrzymała zgłoszenie nowej usterki mającej wpływ na usługi terminalowe i usługi zdalnego pulpitu, składnik systemu Microsoft Windows. Usterka ta dotyczy oprogramowania wymienionego w sekcji „Przegląd”.

**Czy opisywany problem jest usterką zabezpieczeń wymagającą opublikowania przez firmę Microsoft aktualizacji zabezpieczeń?**
Tak.

**Gdzie leży przyczyna tego zagrożenia?**
Uszkodzone żądania usługi zdalnego pulpitu nie są prawidłowo obsługiwane.

**Co to jest protokół RDP (Remote Desktop Protocol)?**
Protokół RDP (Remote Desktop Protocol) umożliwia użytkownikom tworzenie wirtualnej sesji na ich komputerach. Użytkownicy mogą uzyskać dostęp do wszystkich swoich danych i aplikacji znajdujących się w ich komputerze, korzystając z innego komputera. Więcej informacji na temat protokołu RDS można znaleźć w następującej [witrynie sieci Web (j.ang.)](http://msdn.microsoft.com/library/en-us/termserv/termserv/remote_desktop_protocol.asp).

**W jakich produktach firmy Microsoft zaimplementowano protokół RDP?**
Ogólnie technologia RDP jest podstawowym protokołem dla funkcji systemów Windows, umożliwiającym ustanawianie zdalnych sesji między komputerami. Przykład:

-   Usługi terminalowe w systemie Windows 2000 i Windows Server 2003 posiadają zaimplementowany protokół RDP. Więcej informacji na temat usług terminalowych i protokołu RDP można znaleźć w następującej [witrynie sieci Web (j.ang.)](http://www.microsoft.com/technet/prodtechnol/windowsserver2003/technologies/featured/termserv/default.mspx).
-   Funkcja zdalnego udostępniania pulpitu w systemie Windows XP posiada zaimplementowany protokół RDP. Więcej informacji na temat funkcji pulpitu zdalnego w systemie Windows XP można znaleźć w następującej [witrynie sieci Web (j.ang.)](http://www.microsoft.com/resources/documentation/windows/xp/all/reskit/en-us/pree_rem_higy.asp).

**W jaki sposób osoba atakująca może wykorzystać tę usterkę?**
Osoba atakująca może próbować wykorzystać tę usterkę, tworząc specjalnie spreparowane żądanie usługi zdalnego pulpitu i wysyłając to żądanie do systemu jej podlegającego.

**Jakie mogą być skutki wykorzystania usterki przez osobę atakującą?**
Jeśli atak zakończy się powodzeniem, otrzymanie takiego uszkodzonego żądania usługi zdalnego pulpitu może wywołać w systemie podlegającym usterce awarię typu „odmowa usługi”. Ustalono także, że usterka ogranicza się do odmowy usługi i dlatego osoba atakująca nie może wykorzystać jej do przejęcia pełnej kontroli nad systemem.

**Czy firma Microsoft będzie publikować aktualizacje niniejszego poradnika, gdy dostępne będą nowe informacje?**
Tak. Jest to wstępne powiadomienie sygnalizujące klientom istnienie problemu. Dodatkowe informacje na temat tej usterki zostaną udostępnione w trakcie naszych badań.

**Czy opisywana usterka została zgłoszona publicznie?**
Chociaż opisywana usterka została początkowo zgłoszona firmie Microsoft w sposób odpowiedzialny, szczegóły jej dotyczące zostały upublicznione. Firma Microsoft w dalszym ciągu zachęca do ujawniania usterek w sposób odpowiedzialny. Uważamy, że powszechnie przyjęta praktyka zgłaszania usterek bezpośrednio producentowi oprogramowania leży w interesie wszystkich, gdyż zwiększa prawdopodobieństwo, że klienci otrzymają kompleksowe, dobre jakościowo aktualizacje zabezpieczeń, nie będąc w czasie ich opracowywania narażonymi na ataki z wykorzystaniem danej usterki.

**System Windows XP Home Edition nie posiada funkcji pulpitu zdalnego. Czy mimo to jest zagrożony tym problemem?**
Tak. Chociaż system Windows XP Home Edition nie zawiera funkcji pulpitu zdalnego, posiada funkcję Pomocy zdalnej. Jeśli występuje oczekujące żądanie usługi Pomocy zdalnej, komputer jest narażony na opisywany atak. Wymagane są jednak działania ze strony użytkownika, aby uruchomić żądanie usługi Pomocy zdalnej.

Zalecane czynności
------------------

<span></span>
-   **Przeczytać artykuł w bazie wiedzy Microsoft Knowledge Base związany z niniejszym poradnikiem**

    Dodatkowe informacje o tej funkcji można znaleźć w [artykule 904797 bazy wiedzy Microsoft Knowledge Base (j.ang.)](http://support.microsoft.com/kb/904797).

-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Pomoc techniczna związana z aktualizacjami zabezpieczeń i problemami z wirusami jest bezpłatna. Klienci międzynarodowi mogą skorzystać z pomocy technicznej w każdej z form wymienionych w witrynie [Pomoc i obsługa techniczna dotycząca zabezpieczeń — dla użytkowników domowych](http://support.microsoft.com/security).
    Każdy użytkownik systemu Windows powinien instalować najnowsze aktualizacje zabezpieczeń opublikowane przez firmę Microsoft. Takie postępowanie zapewnia ochronę systemu przed próbami jego penetracji. Klienci, którzy włączyli funkcję aktualizacji automatycznych, będą automatycznie otrzymywać wszystkie aktualizacje systemu Windows. Więcej informacji na temat aktualizacji zabezpieczeń można znaleźć [w witrynie sieci Web Microsoft Security](http://www.microsoft.com/poland/security).
-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/security/protect).

-   Aby uzyskać więcej informacji na temat bezpiecznego korzystania z Internet, należy odwiedzić[stronę główną Microsoft Security](http://www.microsoft.com/poland/security).
-   **Regularnie aktualizuj system Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Microsoft Update](http://update.microsoft.com/microsoftupdate/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

#### Rozwiązania

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. W poniższej sekcji wskazano przypadki, w których rozwiązanie ogranicza funkcjonalność systemu.

#### Zablokowanie portu TCP 3389 na zaporze.

Port ten jest wykorzystywany do inicjowania połączenia ze składnikiem podlegającym usterce. Zablokowanie tego portu na zaporze może pomóc w zabezpieczeniu systemów chronionych zaporą przed próbami wykorzystania usterki opisanej w tym biuletynie. Dodatkowo w systemach Windows XP i Windows Server 2003 Zapora systemu Windows może być pomocna w ochronie poszczególnych komputerów. Domyślnie Zapora systemu Windows uniemożliwia łączenie się z tym portem. Informacje o sposobie wyłączania tego wyjątku Zapory systemu Windows dla usługi zdalnego pulpitu na tych platformach można znaleźć w następującej [witrynie sieci Web (j.ang.)](http://www.microsoft.com/technet/prodtechnol/windowsserver2003/library/serverhelp/8b5e3b52-b77b-4d98-a058-b8083f393583.mspx).

#### Wyłączenie usług terminalowych lub funkcji pulpitu zdalnego, jeśli nie są one wymagane.

Jeśli te usługi nie są już wymagane w systemie, należy rozważyć ich wyłączenie ze względów bezpieczeństwa. Wyłączenie niewykorzystywanych i niepotrzebnych usług pomaga obniżyć poziom narażenia na ataki z wykorzystaniem usterek zabezpieczeń.

Informacje o sposobie wyłączania funkcji pulpitu zdalnego z wykorzystaniem Zasad grupy można znaleźć w [artykule 306300 w bazie wiedzy Microsoft Knowledge Base (j.ang.)](http://support.microsoft.com/?kbid=306300).

#### Zabezpieczenie połączeń zdalnych pulpitów za pomocą zasady IPsec.

Konkretne konfiguracje są zależne od poszczególnych środowisk. Więcej informacji o protokole IPsec (Internet Protocol Security) można znaleźć w następującej [witrynie sieci Web (j.ang.)](http://www.microsoft.com/windowsserver2003/technologies/networking/ipsec/default.mspx).

#### Zabezpieczenie połączeń zdalnych pulpitów przez utworzenie połączenia z wirtualną siecią prywatną (VPN).

Konkretne konfiguracje są zależne od poszczególnych środowisk. Więcej informacji o wirtualnych sieciach prywatnych można znaleźć w następującej [witrynie sieci Web (j.ang.)](http://www.microsoft.com/technet/prodtechnol/windowsserver2003/library/serverhelp/a08da8ea-a616-4422-bbd7-9cb8de066b29.mspx).

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   16 lipca 2005 r.: Data publikacji poradnika

*Built at 2014-04-18T01:50:00Z-07:00*
