---
TOCTitle: 906574
Title: Poradnik zabezpieczeń firmy Microsoft 906574
ms:assetid: 906574
ms:contentKeyID: 61232207
ms:mtpsurl: 'https://technet.microsoft.com/pl-PL/library/906574(v=Security.10)'
---

Poradnik zabezpieczeń firmy Microsoft 906574
============================================

Wyjaśnienie kwestii prostego udostępniania plików i ForceGuest
--------------------------------------------------------------

Opublikowano: 23 sierpnia 2005

Firma Microsoft opublikowała niniejszy poradnik zabezpieczeń w celu wyjaśnienia kwestii poruszonej w [Biuletynie zabezpieczeń MS05-039](http://technet.microsoft.com/security/bulletin/ms05-039) odnośnie niestandardowej konfiguracji systemu Windows XP z dodatkiem Service Pack 1. Funkcja ta jest określana jako "[Proste udostępnianie plików i ForceGuest (j.ang.)](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp)." W przypadku systemu Windows XP z dodatkiem Service Pack 2 włączenie funkcji prostego udostępniania plików i ForceGuest nie zwiększa stopnia narażenia na skutki usterki opisanej w biuletynie zabezpieczeń MS05-039. Problem nie dotyczy także klientów, którzy zastosowali aktualizację zabezpieczeń objętą biuletynem MS05-039. W dalszym ciągu zalecamy klientom korzystanie z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz zainstalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer (j.ang.)](http://www.microsoft.com/protect).

Jeśli funkcja prostego udostępniania plików zostanie włączona na komputerze z systemem Microsoft Windows XP, który nie jest przyłączony do domeny, wszyscy użytkownicy, którzy uzyskują dostęp do tego komputera poprzez sieć, muszą używać konta Gość. Jest to ustawienie zasad zabezpieczeń o nazwie "Dostęp sieciowy: udostępnianie i model zabezpieczeń dla kont lokalnych", znane również jako ForceGuest.

System Windows XP ogranicza zagrożenie ze strony kilku usterek zabezpieczeń, uniemożliwiając użytkownikom bez prawidłowych poświadczeń logowania zdalny dostęp do systemu. Przykładem takiej usterki jest usterka opisana w Biuletynie zabezpieczeń firmy Microsoft MS05-039. Jednakże po włączeniu funkcji prostego udostępniania plików konto Gość zostaje również uaktywnione i daje możliwość dostępu do systemu poprzez sieć. Ponieważ konto Gość jest po uaktywnieniu prawidłowym kontem, dającym możliwość dostępu do systemu poprzez sieć, osoba atakująca może je wykorzystywać tak, jakby posiadała prawidłowe konto użytkownika.

Nie jest znany żaden atak usiłujący wykorzystać taki scenariusz.  Niniejszy poradnik został opublikowany celem powiadomienia klientów o możliwości jego wystąpienia. Do aktualizacji objętej biuletynem zabezpieczeń MS05-039 nie została wprowadzona żadna zmiana. Systemy klientów, którzy zastosowali taką aktualizację, są bezpieczne w takim scenariuszu.

Czynniki ograniczające zagrożenie:

-   System Windows XP z dodatkiem Service Pack 2 nie podlega zdalnie usterce opisanej w biuletynie MS05-039, nawet jeśli funkcja prostego udostępniania plików spowoduje uaktywnienie konta Gość. W systemie Windows XP z dodatkiem Service Pack 2 usterka powoduje tylko lokalne podniesienie uprawnień i może być wykorzystana tylko przez użytkownika, który ma możliwość lokalnego zalogowania się w systemie.
-   Funkcja prostego udostępniania plików jest niedostępna na komputerach z systemem Windows XP przyłączonych do domeny. W systemach przyłączonych do domeny wykorzystywane jest standardowe udostępnianie plików, w którym konto Gość nie jest aktywne i nie pozwala na dostęp do nich poprzez sieć. System Windows XP z dodatkiem Service Pack 2 nie podlega usterce w sposób zdalny na komputerach przyłączonych do domeny lub grupy roboczej.
-   Włączenie funkcji prostego udostępniania plików przez klientów, którzy zastosowali aktualizacje zabezpieczeń objęte Biuletynem zabezpieczeń firmy Microsoft [MS05-039](http://technet.microsoft.com/security/bulletin/ms05-039), nie powoduje, że ich systemy będą narażone na skutki usterki opisanej w tym biuletynie.

### Informacje ogólne

Przegląd
--------

**Cel poradnika:** Wyjaśnienie zastosowania funkcji prostego udostępniania plików w systemie Windows XP i wykorzystywania przez nią konta Gość.

**Status poradnika:** Poradnik opublikowany.

**Zalecenie:** Zaleca się zapoznanie się z niniejszym poradnikiem i zastosowanie odpowiednich zmian konfiguracyjnych w celu zwiększenia poziomu bezpieczeństwa.

| Materiały pomocnicze                                                    | Identyfikacja                                                                                                                                                                                                            |
|-------------------------------------------------------------------------|--------------------------------------------------------------------------------------------------------------------------------------------------------------------------------------------------------------------------|
| **Witryna sieci Web firmy Microsoft**                                   | [Proste udostępnianie plików i ForceGuest (j.ang.)](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp) |
| **Witryna sieci Web firmy Microsoft**                                   | [Zabezpieczenie systemu Windows XP w środowisku sieci równorzędnej (j.ang.)](http://www.microsoft.com/technet/security/smallbusiness/prodtech/windowsxp/sec_winxp_pro_p2p.mspx)                                          |
| **Zespół analizy zagrożeń DeepSight firmy Symantec** **i Symantec BID** | [14513 (j.ang.)](http://www.securityfocus.com/bid/14513)                                                                                                                                                                 |
| **Biuletyn zabezpieczeń**                                               | [MS05-039](http://technet.microsoft.com/security/bulletin/ms05-039)                                                                                                                                                      |

Niniejszy biuletyn dotyczy następującego oprogramowania.

|                                                                                |
|--------------------------------------------------------------------------------|
| Programy, których dotyczy biuletyn                                             |
| Microsoft Windows XP z dodatkiem Service Pack 1                                |
| Microsoft Windows XP w wydaniu 64-bitowym z dodatkiem Service Pack 1 (Itanium) |
| Microsoft Windows XP z dodatkiem Service Pack 2                                |
| Microsoft Windows XP w wydaniu 64-bitowym, wersja 2003 (Itanium)               |
| Microsoft Windows XP Professional x64 Edition                                  |

Często zadawane pytania
-----------------------

**Jaki zakres obejmuje poradnik?**  
Niniejszy poradnik objaśnia zastosowania funkcji prostego udostępniania plików w systemie Windows XP i wykorzystywania przez nią konta Gość. Proces taki, zwany ForceGuest, nie wprowadza usterki zabezpieczeń. Jednakże, proces *ForceGuest* powoduje automatyczne uaktywnienie konta Gość, które daje możliwość dostępu do systemu poprzez sieć. W przypadku systemu Windows XP z dodatkiem Service Pack 2 włączenie funkcji prostego udostępniania plików i ForceGuest nie zwiększa stopnia narażenia na skutki usterki opisanej w biuletynie zabezpieczeń MS05-039.

**Czy opisywany problem jest usterką zabezpieczeń wymagającą opublikowania przez firmę Microsoft aktualizacji zabezpieczeń?**  
Nie. Funkcja prostego udostępniania plików jest mechanizmem opcjonalnym, który można włączyć wedle uznania. Nie jest ona dostępna na komputerach z systemem Windows XP przyłączonych do domeny. Więcej informacji na temat tej funkcji i sposobów jej prawidłowej konfiguracji można znaleźć w następującej [witrynie sieci Web (j.ang.)](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp). W przypadku systemu Windows XP z dodatkiem Service Pack 2 włączenie funkcji prostego udostępniania plików i ForceGuest nie zwiększa stopnia narażenia na skutki usterki opisanej w biuletynie zabezpieczeń MS05-039.

**W jaki sposób konto Gość zostaje uaktywnione i umożliwia dostęp do systemu poprzez sieć?**  
Na komputerach z systemem Windows XP Professional będących członkami grupy roboczej oraz na komputerach z systemem Windows XP Home wykorzystywane jest proste udostępnianie plików. Aby przeprowadzić konfigurację funkcji prostego udostępniania plików, użytkownik musi ręcznie użyć Kreatora instalacji sieci, opisanego w następującej [witrynie sieci Web (j.ang.)](http://www.microsoft.com/resources/documentation/windows/xp/all/proddocs/en-us/hnw_setupw.mspx), albo go ominąć, zaznaczając opcję *Jeśli rozumiesz kwestie zagrożeń bezpieczeństwa, ale chcesz udostępniać pliki bez uruchamiania kreatora, kliknij tutaj*. Procedury takie powodują uaktywnienie konta Gość i dają możliwość dostępu do systemu z sieci przez usunięcie takiego konta z zasady zabezpieczeń lokalnych *Odmowa dostępu do tego komputera z sieci*. Ręczne uaktywnienie konta Gość nie pozwala na dostęp do systemu poprzez sieć.

Włączenie udostępniania plików i drukarek nie wystarcza, by konto Gość umożliwiało dostęp do systemu poprzez sieć. Aby konto Gość zostało uaktywnione i umożliwiało dostęp do systemu poprzez sieć, trzeba by ręcznie wykonać czynności opisane w tej sekcji często zadawanych pytań. Po ich wykonaniu każde żądanie połączenia związanego z udostępnianiem plików lub drukarek zostałoby uwierzytelnione jako konto Gość. Więcej informacji na temat funkcji prostego udostępniania plików i wykorzystania przez nią konta Gość można znaleźć w następującej witrynie sieci Web. Problem nie dotyczy komputerów z systemem Windows XP Professional będących członkami domeny. Na komputerach przyłączonych do domeny nie jest wykorzystywane proste udostępnianie plików. Udostępnianie plików lub drukarek w systemach przyłączonych do domeny nie powoduje uaktywnienia konta Gość ani nie pozwala na dostęp do systemu poprzez sieć z jego wykorzystaniem. W przypadku systemu Windows XP z dodatkiem Service Pack 2 włączenie funkcji prostego udostępniania plików i ForceGuest nie zwiększa stopnia narażenia na skutki usterki opisanej w biuletynie zabezpieczeń MS05-039.

**Czy w systemach nie przyłączonych do domeny można uaktywnić konto Gość poprzez włączenie funkcji prostego udostępniania plików?**  
Na przyłączonych do domeny komputerach z systemem Windows XP Professional nie jest wykorzystywane proste udostępnianie plików. Jednakże, jeśli w systemie Windows XP Professional konto Gość zostanie uaktywnione przez włączenie funkcji prostego udostępniania plików przed przyłączeniem komputera do domeny, pozostanie ono aktywne po jego późniejszym przyłączeniu do domeny. Aby dezaktywować konto Gość na takich komputerach, należy wykonać czynności opisane w następującej [witrynie sieci Web (j.ang.)](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp). W przypadku systemu Windows XP z dodatkiem Service Pack 2 włączenie funkcji prostego udostępniania plików i ForceGuest nie zwiększa stopnia narażenia na skutki usterki opisanej w biuletynie zabezpieczeń MS05-039.

**Jak się dowiedzieć, czy w danym systemie takie czynności zostały wykonane?**  
W przypadku komputera z systemem Windows XP Professional będącego członkiem grupy roboczej lub z systemem Windows XP Home można szybko sprawdzić, czy system podlega usterce za pomocą poniższego polecenia. W wierszu poleceń wpisz *Net User Guest*. Jeśli na liście wyników konto Gość jest wymienione jako *Konto jest aktywne – Tak*, system może podlegać usterce, jeśli konto Gość uzyskało możliwość dostępu do systemu poprzez sieć. W przypadku systemu Windows XP z dodatkiem Service Pack 2 włączenie funkcji prostego udostępniania plików i ForceGuest nie zwiększa stopnia narażenia na skutki usterki opisanej w biuletynie zabezpieczeń MS05-039.

**Czy narzędzie Microsoft Baseline Security Analyzer (MBSA) wykrywa, czy konto Gość jest aktywne w systemie należącym do mojej domeny?**  
Tak. Chociaż uaktywnienie konta Gość nie wystarcza, by możliwy był dostęp do systemu poprzez sieć z jego wykorzystaniem, jego dezaktywacja jest dobrą praktyką i umożliwia zablokowanie niepożądanego dostępu sieciowego. Narzędzie MBSA wykrywa, czy konto Gość jest nieaktywne i zgłasza sukces lub porażkę, w zależności od konfiguracji systemu.

**Czy zapora systemu Windows blokuje dostęp w przypadku, gdy konto Gość zostanie uaktywnione poprzez włączenie funkcji prostego udostępniania plików?**  
Chociaż włączenie funkcji prostego udostępniania plików powoduje automatyczne uaktywnienie wyjątku w zaporze systemu Windows, dostęp jest ograniczony do lokalnej podsieci. Jednakże, system Windows XP z dodatkiem Service Pack 2 nie jest narażony na skutki zdalnego wykorzystania usterki opisanej w biuletynie zabezpieczeń MS05-019, bez względu na fakt, czy zapora została włączona czy też nie.

**Jak można dezaktywować konto Gość w systemie Windows XP Home?**  
W wierszu poleceń wpisz *Net User Guest /Active:No* w celu dezaktywowania konta Gość na komputerze przyłączonym do domeny. Ponieważ dezaktywacja konta Gość powoduje zablokowanie prostego udostępniania plików, w celu zapewnienia bezpiecznego korzystania z tej funkcji na komputerach nie przyłączonych do domeny, zaleca się ustawienie hasła dla konta Gość. Więcej informacji na temat ustawienia hasła można znaleźć w poniższej sekcji Sugerowane działania. W przypadku systemu Windows XP z dodatkiem Service Pack 2 włączenie funkcji prostego udostępniania plików i ForceGuest nie zwiększa stopnia narażenia na skutki usterki opisanej w biuletynie zabezpieczeń MS05-039.

**Jak można wymusić dezaktywację konta Gość w obrębie danej domeny za pomocą zasad grupy?**  
Chociaż uaktywnienie konta Gość nie wystarcza, by możliwy był dostęp do systemu poprzez sieć z jego wykorzystaniem, jego dezaktywacja jest dobrą praktyką i umożliwia zablokowanie niepożądanego dostępu sieciowego. Konto gość można dezaktywować za pomocą zasad grupy, upewniając się, że w domenie opcja *Konta: Stan konta gościa*****ma wartość *Wyłączone*.

Zalecane czynności
------------------

-   **Odwiedzenie poniższej witryny sieci Web firmy Microsoft.**

    Więcej informacji na temat funkcji prostego udostępniania plików w systemie Windows XP i procesu ForceGuest można znaleźć w następującej witrynie sieci Web.

-   **Klienci korzystający z systemu Windows XP Professional, którzy nie mogą dezaktywować konta Gość, powinni zmienić dla niego domyślne hasło.**

    Jeśli nie można dezaktywować konta Gość, zaleca się skonfigurowanie dla niego hasła. Dzięki temu wszystkie komputery w sieci będą mogły łączyć się ze sobą tylko po podaniu takiego hasła. Klienci korzystający z systemu Windows XP Professional mogą skonfigurować takie hasło, postępując zgodnie z instrukcjami podanymi w następującej [witrynie sieci Web (j.ang.)](http://www.microsoft.com/resources/documentation/windows/xp/all/proddocs/en-us/lsm_change_password.mspx). Skonfigurowanie hasła dla konta Gość ułatwi zabezpieczenie takich komputerów przed zdalnymi atakami z próbą uwierzytelnienia za pomocą poświadczeń logowania dla konta Gość.

-   **Zablokowanie portów TCP 139 i 445 na zaporze:**

    Te porty są używane do inicjowania połączenia z protokołem, który podlega usterce. Zablokowanie tych portów na zaporze zarówno dla ruchu przychodzącego, jak i wychodzącego, może pomóc w zabezpieczeniu systemów chronionych zaporą przed próbami wykorzystania usterki opisanej w tym biuletynie. W celu zapobieżenia atakom mogącym wykorzystywać inne porty zaleca się blokowanie całego niepożądanego ruchu przychodzącego z Internetu. Więcej informacji na temat portów można znaleźć w następującej [witrynie sieci Web (j.ang.)](http://go.microsoft.com/fwlink/?linkid=21312).

-   **Korzystanie ze wskazówek zawartych w poradniku Chroń swój komputer.**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie sieci Web Chroń swój komputer.

-   Aby uzyskać więcej informacji na temat bezpiecznego korzystania z Internetu, należy odwiedzić [stronę główną Microsoft Security](http://www.microsoft.com/poland/security).
-   **Regularne aktualizowanie systemu Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale trzeba upewnić się, czy są instalowane.

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane "tak jak są", bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   23 sierpnia 2005 r.: Data publikacji poradnika

*Built at 2014-04-18T01:50:00Z-07:00*
