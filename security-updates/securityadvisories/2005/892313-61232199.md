---
TOCTitle: 892313
Title: Poradnik zabezpieczeń firmy Microsoft 892313
ms:assetid: 892313
ms:contentKeyID: 61232199
ms:mtpsurl: 'https://technet.microsoft.com/pl-PL/library/892313(v=Security.10)'
---

Security Advisory

Poradnik zabezpieczeń firmy Microsoft 892313
============================================

Domyślne ustawienia uprawnień DRM w programie Windows Media Player zezwalają na otwarcie strony sieci Web bez monitu o pozwolenie.
----------------------------------------------------------------------------------------------------------------------------------

Opublikowano: 10 maja 2005 | Zaktualizowano: 16 maja 2005

W marcu 2005 r. firma Microsoft opublikowała aktualizację programu Windows Media Player, która dotyczyła problemu opisanego w niniejszym poradniku. Firma Microsoft została poinformowana, że możliwe jest tworzenie plików multimedialnych powodujących otwarcie strony sieci Web bez wykonania żadnych dodatkowych czynności przez użytkownika, i wykorzystanie takich plików do przeprowadzenia ataku. Otworzona witryna może zawierać informacje, które nakłonią użytkownika do pobrania i uruchomienia szkodliwych programów, np. typu spyware. Opisany sposób ataku można zaliczyć do inżynierii społecznej; do jego przeprowadzenia wykorzystywana jest technologia zarządzania prawami cyfrowymi (DRM), umożliwiająca odtwarzanie plików multimedialnych jedynie osobom posiadającym odpowiednią licencję.

Otwarcie witryny przez plik multimedialny nie powoduje automatycznie uruchomienia szkodliwego oprogramowania na komputerze użytkownika. Jednak użytkownik, usiłując uzyskać licencję, może zostać oszukany i przekierowany na stronę z której pobierze szkodliwy program.

Dostępna jest aktualizacja programu Windows Media Player, umożliwiająca użytkownikom zmodyfikowanie sposobu funkcjonowania automatycznego uzyskiwania licencji i ochronę przed atakami tego typu. Aktualizacja ta umożliwia skonfigurowanie programu Windows Media Player tak, by wyświetlany był monit o zgodę na otwarcie strony z której uzyskana ma zostać licencja. Użytkownicy programu Windows Media Player 10 (który wymaga systemu Windows XP) oraz Windows Media Player Seria 9 (system Windows XP lub Windows 2000) mogą natychmiast pobrać ją z Centrum pobierania.

Ponadto program Internet Explorer w systemie Windows XP SP2 posiada funkcję blokującą automatyczne pobieranie aktualizacji i ostrzega użytkowników o działaniu potencjalnie szkodliwym. Użytkownicy którzy zainstalowali dodatek SP2 dla systemu Windows XP i włączyli funkcję blokowania wyskakujących okienek posiadają dodatkową linię obrony przed próbami dostarczenia szkodliwego oprogramowania do komputera.

### Informacje ogólne

Przegląd
--------

<span></span>
**Cel publikacji poradnika:** Powiadomienie o dostępności aktualizacji wzmacniającej ochronę przed opisanym zagrożeniem.

**Status poradnika:**Dostępny jest zarówno artykuł w Bazie Wiedzy jak i odpowiednia aktualizacja.

**Zalecenie:** Zaleca się zapoznanie z odnośnym artykułem w Bazie Wiedzy i wzmocnienie zabezpieczeń poprzez instalację odpowiedniej aktualizacji.

| Odnośniki                  | Identyfikator                                             |
|----------------------------|-----------------------------------------------------------|
| **Artykuł w Bazie Wiedzy** | [892313 (j.ang.)](http://support.microsoft.com/kb/892313) |

| Oprogramowanie:         |
|-------------------------|
| Windows Media Player 9  |
| Windows Media Player 10 |

Często zadawane pytania
-----------------------

<span></span>
**Jakich wersji programu Windows Media Player dotyczy niniejszy poradnik?**
Niniejszy poradnik dotyczy programu Windows Media Player w wersjach 9 i 10.

**Czy jest to usterka w zabezpieczeniach, którą należy naprawić instalując odpowiednie aktualizacje?**
Nie chodzi o usterkę w zabezpieczeniach; niniejsza aktualizacja ma na celu dodatkowe ostrzeżenie użytkowników przed możliwością otworzenia szkodliwej witryny sieci Web.

**Jaki jest zakres poradnika?**
**Niniejszy poradnik ma na celu poinformowanie użytkowników programu Windows Media Player o opublikowaniu aktualizacji mającej ograniczyć ryzyko przypadkowego otworzenia potencjalnie szkodliwej witryny sieci Web.**

**Jaka jest przyczyna opisywanego zagrożenia?**
Możliwe jest wykorzystanie jednej z funkcji technologii Windows Media DRM (służącej zazwyczaj do dostarczania licencji) w celu przeprowadzenia ataku stosującego inżynierię społeczną. Szkodliwe oprogramowanie nie jest przy tym automatycznie uruchamiane.

**W jaki sposób atakujący może wykorzystać tę funkcję?**
Atakujący może utworzyć plik multimedialny powodujący otworzenie witryny ze szkodliwą zawartością. Użytkownik może zostać oszukany przez informacje zawarte w tej witrynie i pobrać oraz uruchomić szkodliwe programy, np. typu spyware.

**W jaki sposób działa opisywana funkcja?**
Jest to funkcja umożliwiająca użytkownikowi wybranie, czy program Windows Media Player powinien automatycznie pobierać licencje umożliwiające odtwarzanie chronionej zawartości, czy też przed pobraniem powinien być wyświetlany monit.

Zalecane czynności
------------------

<span></span>
Użytkownicy powinni sprawdzić, czy używany program Windows Media Player posiada najnowsze aktualizacje z marca 2005 r.

-   **Zaktualizowanie programu Windows Media Player**

    Łącza do opisywanej aktualizacji programu Windows Media Player znajdują się w [artykule 892313 w bazie wiedzy Microsoft Knowledge Base (j.ang.)](http://support.microsoft.com/kb/892313).

-   **Regularne aktualizowanie systemu Windows**

    Wszyscy użytkownicy systemu Windows powinni zastosować najnowsze aktualizacje zabezpieczeń, dzięki czemu używane komputery będą chronione najlepiej jak to możliwe. Witryna [sieci Web Microsoft Update](http://update.microsoft.com/microsoftupdate/) posiada funkcję wyszukiwania dostępnych poprawek, dzięki czemu użytkownicy którzy nie są pewni, czy ich komputer został zaktualizowany mogą wyszukać i zainstalować wszystkie ważne informacje. Komputery z włączoną opcją Aktualizacje automatyczne pobierają aktualizacje zaraz po ich opublikowaniu, należy jednak sprawdzić, czy zostały one zainstalowane.

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   10 maja 2005 r.: Publikacja poradnika

*Built at 2014-04-18T01:50:00Z-07:00*
