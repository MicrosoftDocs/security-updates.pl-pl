---
TOCTitle: 902333
Title: Poradnik zabezpieczeń firmy Microsoft 902333
ms:assetid: 902333
ms:contentKeyID: 61232202
ms:mtpsurl: 'https://technet.microsoft.com/pl-PL/library/902333(v=Security.10)'
---

Security Advisory

Poradnik zabezpieczeń firmy Microsoft 902333
============================================

Okna przeglądarki bez oznaczenia ich pochodzenia mogą być wykorzystywane do phishingu
-------------------------------------------------------------------------------------

Opublikowano: 21 czerwca 2005

Firma Microsoft zbadała publicznie zgłoszoną metodę phishingu dotyczącą wszystkich przeglądarek internetowych, w tym programu Internet Explorer.

Zgłoszenie opisuje przykład wielu nakładających się okien przeglądarki, z których część nie zawiera oznaczenia ich pochodzenia. Osoba atakująca mogłaby ustawić okna w taki sposób, aby użytkownik myślał, że niezidentyfikowane okno dialogowe lub podręczne jest autentyczne, gdy w rzeczywistości jest spreparowane. Gdy użytkownik odwiedzi niebezpieczną witrynę sieci Web, może zostać przekierowany do witryny zaufanej. Osoba atakująca może następnie spowodować wyświetlenie nakładającego się okna w postaci okna dialogowego, co ma na celu przeprowadzenie próby phishingu. Użytkownik jest wówczas zachęcany do wprowadzenia w takim oknie, otwartym z niebezpiecznej witryny sieci Web, informacji osobistych. Myśląc, że takie okno dialogowe zostało otwarte przez zaufaną witrynę sieci Web, użytkownik może wprowadzić w nim informacje osobiste. Zostaną one jednak wysłane do niebezpiecznej witryny.

Problem w mniejszym stopniu dotyczy użytkowników, którzy przestrzegają naszych ogólnych wskazówek dotyczących unikania ataków z wykorzystaniem fałszowania i phishingu. Jeśli dane okno lub okno dialogowe nie posiada paska adresu i ikony kłódki, za pomocą której można zweryfikować certyfikat witryny, użytkownik nie posiada wystarczającej ilości informacji, na podstawie których mógłby zadecydować, czy dane okno lub okno dialogowe jest autentyczne. Ogólne wskazówki firmy Microsoft dotyczące unikania ataków z wykorzystaniem fałszowania można znaleźć w [witrynie sieci Web Bezpieczeństwo w domu (j.ang.)](http://www.microsoft.com/phishing/).

W dalszym ciągu zachęcamy klientów do zainstalowania dodatku SP2 do systemu Windows XP oraz do skorzystania z naszego poradnika Chroń swój komputer, który kładzie nacisk na włączanie zapory połączenia internetowego. Zalecane jest tam również włączenie funkcji Aktualizacje automatyczne pozwalającej na automatyczne otrzymywanie aktualizacji oprogramowania, oraz zainstalowanie oprogramowania antywirusowego. Więcej informacji na ten temat znajduje się w witrynie [Chroń swój komputer](http://www.microsoft.com/poland/security/protect/).

Klienci, którzy uważają, że mogli spotkać się z taką metodą phishingu, mogą skontaktować się z działem pomocy technicznej. W Ameryce Północnej można bezpłatnie skontaktować się z działem pomocy technicznej, korzystając z linii telefonicznej PC Safety (1866-PCSAFETY). Klienci z innych krajów mogą skorzystać z jednej z dostępnych metod kontaktu, opisanych w [witrynie Zabezpieczenia i pomoc techniczna firmy Microsoft dla użytkowników domowych](http://support.microsoft.com/security/).

### Informacje ogólne

Przegląd
--------

<span></span>
**Cel poradnika:** Przedstawienie zagrożeń związanych z oknami przeglądarki bez oznaczenia ich pochodzenia oraz sposobów lepszego zabezpieczenia się przed kradzieżą tożsamości poprzez phishing.

**Status poradnika:** Poradnik opublikowany, aktualizacja zabezpieczeń nie jest planowana.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

| Materiały pomocnicze                                 | Witryna sieci Web                                                                          |
|------------------------------------------------------|--------------------------------------------------------------------------------------------|
| **Zapobiegaj kradzieży tożsamości poprzez phishing** | [Witryna sieci Web Bezpieczeństwo w domu (j.ang.)](http://www.microsoft.com/phishing/)     |
| **Chroń swój komputer**                              | [Witryna sieci Web Chroń swój komputer](http://www.microsoft.com/poland/security/protect/) |

Niniejszy poradnik dotyczy następującego oprogramowania.

|                                                                                                                                                                                                                                                                                                                       |
|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Programy, których dotyczy biuletyn                                                                                                                                                                                                                                                                                    |
| Internet Explorer 5.01 z dodatkiem Service Pack 3 w systemie Microsoft Windows 2000 z dodatkiem Service Pack 3                                                                                                                                                                                                        |
| Internet Explorer 5.01 z dodatkiem Service Pack 4 w systemie Microsoft Windows 2000 z dodatkiem Service Pack 4                                                                                                                                                                                                        |
| Internet Explorer 6 z dodatkiem Service Pack 1 w systemach: Microsoft Windows 2000 z dodatkiem Service Pack 3, Microsoft Windows 2000 z dodatkiem Service Pack 4 i Microsoft Windows XP z dodatkiem Service Pack 1                                                                                                    |
| Internet Explorer 6 dla systemu Microsoft Windows XP z dodatkiem Service Pack 2                                                                                                                                                                                                                                       |
| Internet Explorer 6 z dodatkiem Service Pack 1 dla systemu Microsoft Windows XP w wydaniu 64-bitowym z dodatkiem Service Pack 1 (Itanium)                                                                                                                                                                             |
| Internet Explorer 6 dla systemu Microsoft Windows Server 2003 i Microsoft Windows Server 2003 z dodatkiem Service Pack 1                                                                                                                                                                                              |
| Internet Explorer 6 dla systemu Microsoft Windows Server 2003 na platformie Itanium, Microsoft Windows Server 2003 z dodatkiem SP1 na platformie Itanium, Microsoft Windows XP w wydaniu 64-bitowym, wersja 2003 (Itanium), Microsoft Windows Server 2003 x64 Edition i Microsoft Windows XP Professional x64 Edition |
| Internet Explorer 5.5 z dodatkiem Service Pack 2 w systemie Microsoft Windows Millennium Edition                                                                                                                                                                                                                      |
| Internet Explorer 6 z dodatkiem Service Pack 1 w systemach: Microsoft Windows 98, Microsoft Windows 98 SE i Microsoft Windows Millennium Edition                                                                                                                                                                      |
| Internet Explorer 5.1 dla komputerów Macintosh                                                                                                                                                                                                                                                                        |

**Uwaga** Wymienione tutaj przeglądarki internetowe to obecnie obsługiwane wersje programu Internet Explorer. Jednakże opisywane zagrożenie nie dotyczy wyłącznie programu Internet Explorer, lecz również wielu innych przeglądarek.

Często zadawane pytania
-----------------------

<span></span>
**Jaki zakres obejmuje poradnik?**
W poradniku opisano obecne zachowanie się nakładających się okien różnego pochodzenia w programie Internet Explorer. Opisywane zagrożenie nie dotyczy wyłącznie programu Internet Explorer, lecz również wielu innych przeglądarek.

**Gdzie leży przyczyna tego zagrożenia?**
Dla wielu różnych przeglądarek internetowych, w tym programu Internet Explorer, powszechna jest sytuacja, gdy na ekranie wyświetlanych jest wiele nakładających się okien przeglądarki. Osoba atakująca mogłaby ustawić okna w taki sposób, aby użytkownik myślał, że niezidentyfikowane okno dialogowe lub podręczne jest autentyczne, gdy w rzeczywistości jest spreparowane. Gdy użytkownik odwiedzi niebezpieczną witrynę sieci Web, może zostać przekierowany do witryny zaufanej. Osoba atakująca może następnie spowodować wyświetlenie nakładającego się okna w postaci okna dialogowego, co ma na celu przeprowadzenie próby phishingu. Użytkownik jest wówczas zachęcany do wprowadzenia w takim oknie, otwartym z niebezpiecznej witryny sieci Web, informacji osobistych. Myśląc, że takie okno dialogowe zostało otwarte przez zaufaną witrynę sieci Web, użytkownik może wprowadzić w nim informacje osobiste. Zostaną one jednak wysłane do niebezpiecznej witryny.

**Czy firma Microsoft zamierza opublikować aktualizację zabezpieczeń eliminującą opisywane zagrożenie?**
Nie. Opisywane zagrożenie stanowi jedynie przykład, w jaki sposób obecne standardowe przeglądarki internetowe mogą zostać wykorzystane do phishingu.

Zalecane czynności
------------------

<span></span>
Więcej informacji na temat lepszej ochrony przy połączeniu z Internetem można znaleźć w następujących witrynach sieci Web:

-   [Witryna sieci Web Bezpieczeństwo w domu (j.ang.)](http://www.microsoft.com/phishing/)
-   [Witryna sieci Web Chroń swój komputer](http://www.microsoft.com/poland/security/protect/)

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   21 czerwca 2005 r.: Data publikacji poradnika

*Built at 2014-04-18T01:50:00Z-07:00*
