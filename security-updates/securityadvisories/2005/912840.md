---
TOCTitle: 912840
Title: Poradnik zabezpieczeń firmy Microsoft 912840
ms:assetid: 912840
ms:contentKeyID: 61232212
ms:mtpsurl: 'https://technet.microsoft.com/pl-PL/library/912840(v=Security.10)'
---

Poradnik zabezpieczeń firmy Microsoft 912840
============================================

Usterki silnika renderującego mogą pozwolić na zdalne wykonanie kodu.
---------------------------------------------------------------------

Opublikowano: 28 grudnia 2005 | Zaktualizowano: 3 stycznia 2006

We wtorek, 27 grudnia 2005 r., firma Microsoft zapoznała się z publicznymi doniesieniami dotyczącymi niebezpiecznych ataków na niektórych klientów. Ataki te wykorzystują nieznaną wcześniej usterkę zabezpieczeń w obszarze kodowym plików Windows Meta File (WMF) na platformie Windows.

Dowiedziawszy się o atakach, firma Microsoft podjęła w ramach procesu Software Security Incident Response Process (SSIRP - Proces Reagowania na Wydarzenia związane z Bezpieczeństwem Oprogramowania) działania zmierzające do przeanalizowania ataku, określenia jego zasięgu, zdefiniowania planu inżynieryjnego oraz opracowania odpowiednich porad dla klientów. Nawiązano także współpracę z partnerami będącymi producentami oprogramowania antywirusowego i organami ścigania.

Firma Microsoft potwierdziła techniczne szczegóły ataku w dniu 28 grudnia 2005 r. i natychmiast rozpoczęła opracowywanie w przyspieszonym trybie aktualizacji zabezpieczeń dla usterki plików WMF.

Firma Microsoft zakończyła już tworzenie aktualizacji zabezpieczeń dla tej usterki. Obecnie aktualizacja zabezpieczeń jest tłumaczona i testowana, by zapewnić dobrą jakość jej działania i zgodność z aplikacjami. Celem firmy Microsoft jest opublikowanie tej aktualizacji we wtorek, 10 stycznia 2006 r. jako część comiesięcznej publikacji aktualizacji zabezpieczeń. Jej publikacja jest uzależniona od pomyślnego zakończenia testów jakościowych.

Po przejściu serii rygorystycznych procedur testowych aktualizacja zostanie opublikowana jednocześnie na całym świecie, w 23 językach, dla wszystkich wersji systemu Windows zagrożonych tą usterką. Będzie dostępna w Centrum pobierania firmy Microsoft, a także poprzez witryny Microsoft Update i Windows Update. Klienci, którzy korzystają z dostępnej w systemie Windows funkcji Aktualizacje automatyczne, otrzymają poprawkę automatycznie.

W oparciu o liczne sugestie klientów, wszystkie aktualizacje zabezpieczeń wydawane przez firmę Microsoft muszą przejść szereg testów jakościowych, obejmujących testy dokonywane przez strony trzecie, by zagwarantować klientom, że mogą one zostać wydajnie zainstalowane we wszystkich językach i wszystkich wersjach platformy Windows, przy minimalnym czasie przestoju.

Od momentu ujawnienia w zeszłym tygodniu usterki plików WMF firma Microsoft dokładnie monitoruje wszystkie próby jej wykorzystania, korzystając z własnych możliwości śledczych a także kontaktów w branży i organach ścigania. Mimo że problem jest poważny i podejmowane są próby niebezpiecznych ataków, z wiadomości uzyskanych przez firmę Microsoft wynika, że ataki mają ograniczony zasięg.

Ponadto firmy produkujące oprogramowanie antywirusowe informują, że ataki wykorzystujące usterkę plików WMF są efektywnie ograniczane dzięki aktualnym definicjom wirusów.

Klienci powinni pamiętać o regularnym aktualizowaniu [oprogramowania antywirusowego](http://www.microsoft.com/poland/athome/security/protect/antivirus.mspx). Program [Microsoft Windows AntiSpyware (Beta)](http://www.microsoft.com/poland/security/spyware/default.mspx) pomaga chronić system przed oprogramowaniem wywiadowczym oraz innymi potencjalnie niepożądanymi programami. Zachęcamy klientów do odwiedzania witryny sieci Web [Windows Live Safety Center (j.ang.)](http://safety.live.com/) oraz do korzystania z opcji **Complete Scan** (Pełne skanowanie) w celu sprawdzenia obecności i usuwania niebezpiecznego oprogramowania wykorzystującego tę usterkę. Będziemy nadal badali doniesienia na temat tej usterki.

Użytkownicy korzystający z usług [Windows OneCare (j.ang.)](http://www.windowsonecare.com/secinfo/wmf1228.aspx), których system ma aktualnie status zielony są zabezpieczeni przed oprogramowaniem niepożądanym wykorzystującym tę usterkę do prób atakowania systemów.

Klienci postępujący według zasad bezpiecznego korzystania z Internetu nie powinni obawiać się niebezpieczeństwa związanego z wykorzystaniem usterki plików WMF. Użytkownicy powinni starać się nie odwiedzać nieznanych lub niesprawdzonych witryn sieci Web, które mogą zawierać niebezpieczny kod.

Firma Microsoft zaleca użytkownikom zachowanie ostrożności przy otwieraniu wiadomości e-mail i łączy zawartych w wiadomościach e-mail z niezaufanych źródeł. Mimo że nie doszło jeszcze do sytuacji, w której atak zostałby spowodowany przez zwykłe otwarcie wiadomości e-mail, kliknięcie łącza zawartego w takiej wiadomości może spowodować przeniesienie do niebezpiecznej strony. Więcej informacji na temat bezpiecznego korzystania z przeglądarki internetowej można znaleźć w [witrynie sieci Web Wiarygodne techniki komputerowe](http://www.microsoft.com/poland/athome/security/online/browsing_safety.mspx).

Celowe użycie kodu wykorzystania usterki w dowolnej postaci, powodujące szkody dla użytkowników komputerów, jest przestępstwem karnym. Z tego względu firma Microsoft nieprzerwanie wspiera organy ścigania w śledztwach dotyczących tego typu ataków. Klienci którzy uważają, że padli ofiarą ataku, powinni skontaktować się z lokalnym biurem FBI lub zgłosić skargę w witrynie www Internet Fraud Complaint Center (Centrum zgłaszania oszustw internetowych). Klienci spoza terytorium USA powinni skontaktować się z organami ścigania w swoim kraju.

W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączenie zapory połączenia internetowego, regularne aktualizowanie oprogramowania oraz zainstalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/athome/security/protect/windowsxpsp2/default.mspx).

Klienci, którzy uważają, że mogli spotkać się z problemem spowodowanym opisywaną usterką, mogą również skontaktować się z Biurem Obsługi Klienta Microsoft. Na terenie USA i Kanady można skontaktować się z Biurem Obsługi Klienta Microsoft, dzwoniąc pod bezpłatny numer (1 866-PCSAFETY). Klienci przebywający poza terenem USA i Kanady mogą znaleźć bezpłatny numer pomocy technicznej w zakresie ochrony antywirusowej w [witrynie pomocy i obsługi technicznej firmy Microsoft](http://support.microsoft.com/security/).

Czynniki ograniczające zagrożenie:

-   Osoba atakująca za pośrednictwem sieci Web, która chce wykorzystać te usterki, musi udostępniać witrynę zawierającą odpowiednią stronę sieci Web. Intruz nie może w żaden sposób zmusić użytkowników do odwiedzenia szkodliwej witryny. Musi natomiast przekonać użytkowników do odwiedzenia tej witryny, najczęściej zachęcając do kliknięcia łącza w wiadomości e-mail lub wiadomości błyskawicznej, które przekieruje użytkowników do witryny osoby atakującej.
-   •W przypadku ataków z wykorzystaniem poczty elektronicznej użytkownik musiałby kliknąć łącze w niebezpiecznej wiadomości e-mail lub otworzyć załącznik wykorzystujący tę usterkę. Należy bezwzględnie pamiętać, że niebezpieczny załącznik nie musi zawierać pliku w formacie .wmf. Równie dobrze może to być plik .jpg, .gif lub inny format. Do tej chwili nie natrafiono jeszcze na taki załącznik, który powodowałby, że użytkownik zostanie zaatakowany w momencie odczytywania wiadomości.
-   Osoba atakująca, której uda się wykorzystać tę usterkę, może jedynie uzyskać takie same uprawnienia, jak użytkownik lokalny. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi.
-   Domyślnie przeglądarka Internet Explorer w systemach Windows Server 2003, Windows Server 2003 z dodatkiem Service Pack 1, Windows Server 2003 z dodatkiem Service Pack 1 dla systemów z procesorem Itanium oraz Windows Server 2003 x64 Edition jest uruchamiana w trybie chronionym, określanym jako [Konfiguracja zwiększonych zabezpieczeń (j.ang.)](http://msdn.microsoft.com/library/default.asp?url=/workshop/security/szone/overview/esc_changes.asp). W tym trybie ryzyko ataku za pośrednictwem poczty e-mail spowodowane tą usterką jest ograniczone, chociaż kliknięcie łącza nadal wiąże się z ryzykiem. W systemie Windows Server 2003 w programie Microsoft Outlook Express zwykły tekst jest domyślnie używany przy czytaniu i wysyłaniu wiadomości. Przy odpowiadaniu na wiadomość e-mail wysłaną w innym formacie odpowiedź ma format zwykłego tekstu. Dodatkowe informacje na temat konfiguracji zwiększonych zabezpieczeń w programie Internet Explorer można znaleźć w sekcji często zadawanych pytań na temat tej usterki.

### Informacje ogólne

Przegląd
--------

**Cel poradnika:** Wstępne powiadomienie klientów o publicznie ujawnionej i wykorzystanej usterce. Więcej informacji na ten temat można znaleźć w sekcji „Zalecane czynności” niniejszego poradnika zabezpieczeń.

**Status poradnika:** Potwierdzono występowanie problemu, planowana jest aktualizacja zabezpieczeń

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

| Materiały pomocnicze                                | Identyfikacja                                                                             |
|-----------------------------------------------------|-------------------------------------------------------------------------------------------|
| **Nr ref. CVE**                                     | [CVE-2005-4560 (j.ang.)](http://www.cve.mitre.org/cgi-bin/cvename.cgi?name=cve-2005-4560) |
| **Nr ref. CERT**                                    | [VU\#181038 (j.ang.)](http://www.kb.cert.org/vuls/id/181038)                              |
| **Artykuł w bazie wiedzy Microsoft Knowledge Base** | [912840 (j.ang.)](http://support.microsoft.com/kb/912840)                                 |

Niniejszy biuletyn dotyczy następującego oprogramowania.

|                                                                                                               |
|---------------------------------------------------------------------------------------------------------------|
| Programy, których dotyczy biuletyn                                                                            |
| Microsoft Windows 2000 z dodatkiem Service Pack 4                                                             |
| Microsoft Windows XP z dodatkiem Service Pack 1                                                               |
| Microsoft Windows XP z dodatkiem Service Pack 2                                                               |
| Microsoft Windows XP Professional x64 Edition                                                                 |
| Microsoft Windows Server 2003                                                                                 |
| Microsoft Windows Server 2003 dla systemów z procesorem Itanium                                               |
| Microsoft Windows Server 2003 z dodatkiem Service Pack 1                                                      |
| Microsoft Windows Server 2003 z dodatkiem SP1 dla systemów z procesorem Itanium                               |
| Microsoft Windows Server 2003 x64 Edition                                                                     |
| Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (ME) |

**Uwaga** Microsoft Windows Server 2003 z dodatkiem Service Pack 1 i Microsoft Windows Server 2003 x64 Edition również odnoszą się do systemu Microsoft Windows Server 2003 R2.

Często zadawane pytania
-----------------------

**Jaki zakres obejmuje biuletyn?**  
Firma Microsoft otrzymała zgłoszenie nowej usterki mającej wpływ na silnik renderujący, składnik systemu Microsoft Windows. Usterka ta dotyczy oprogramowania wymienionego w sekcji „Przegląd”.

**Czy opisywany problem jest usterką zabezpieczeń wymagającą opublikowania przez firmę Microsoft aktualizacji zabezpieczeń?**  
Tak, firma Microsoft potwierdziła występowanie tej usterki, i włączy poprawkę dotyczącą tego problemu do kolejnego biuletynu zabezpieczeń.

**Co powoduje usterkę?**  
Sposób, w jaki są obsługiwane spreparowane obrazy Windows Metafile (WMF), może zezwolić na wykonanie dowolnego kodu.

**Czym są formaty obrazu Windows Metafile (WMF)?**  
Format obrazu WMF jest 16-bitowym formatem metapliku, który może zawierać zarówno informacje wektorowe, jak i bitmapowe. Jest zoptymalizowany dla systemu operacyjnego Windows.
Aby uzyskać więcej informacji na temat typów i formatów obrazu, należy zapoznać się z treścią [artykułu 320314 w bazie wiedzy Microsoft Knowledge Base (j.ang.)](http://support.microsoft.com/kb/320314). Dodatkowe informacje na temat tych formatów plików są także dostępne po przejściu do [witryny sieci Web MSDN Library (j.ang.)](http://msdn.microsoft.com/library/default.asp?url=/library/en-us/gdicpp/gdiplus/aboutgdiplus/imagesbitmapsandmetafiles/metafiles.asp).

**Jakie mogą być skutki wykorzystania usterki przez osobę atakującą?**  
Osoba atakująca, której uda się wykorzystać tę usterkę, może uzyskać pełną kontrolę nad systemem podlegającym danej usterce. Nic nie wiadomo o tym, by problem ten można było wykorzystać jako tzw. robaka. Osoba atakująca za pośrednictwem sieci Web musiałaby udostępnić witrynę sieci Web wykorzystującą ten usterkę. Intruz nie może w żaden sposób zmusić użytkowników do odwiedzenia szkodliwej witryny. Musi natomiast przekonać ich do jej odwiedzenia, zazwyczaj poprzez kliknięcie łącza do tej witryny. Może również istnieć możliwość wyświetlenia specjalnie spreparowanej zawartości strony sieci Web z wykorzystaniem reklam banerowych lub innych metod jej dostarczenia do systemów podlegających usterce.

**W jaki sposób osoba atakująca może wykorzystać tę usterkę?**  
Osoba atakująca może udostępniać szkodliwą witrynę sieci Web, której celem jest wykorzystanie tej usterki w programie Internet Explorer, a następnie przekonać użytkownika, aby wyświetlił tę stronę.

**Czytam wiadomości e-mail w formacie tekstowym. Czy może to złagodzić skutki wykorzystania usterki?**  
Tak. Czytanie wiadomości e-mail w postaci zwykłego tekstu sprawia, że ryzyko ataku za pośrednictwem poczty e-mail spowodowane tą usterką jest ograniczone, chociaż kliknięcie łącza nadal wiąże się z ryzykiem.
**Uwaga** W systemie Windows Server 2003 w programie Microsoft Outlook Express zwykły tekst jest domyślnie używany przy czytaniu i wysyłaniu wiadomości. Przy odpowiadaniu na wiadomość e-mail wysłaną w innym formacie odpowiedź ma format zwykłego tekstu.

**Korzystam z technologii zapobiegania wykonywaniu danych (DEP). Czy może to złagodzić skutki wykorzystania usterki?**  
Programowa technologia zapobiegania wykonywaniu danych nie łagodzi skutków wykorzystania usterki. Natomiast sprzętowa technologia zapobiegania wykonywaniu danych może łagodzić skutki wykorzystania usterki. Skontaktuj się z producentem sprzętu, aby uzyskać więcej informacji na temat włączania tej funkcji i ewentualnych możliwości łagodzenia skutków wykorzystania usterki.

**Czy ta usterka ma wpływ na formaty obrazu inne niż Windows Metafile (WMF)?**  
Windows Metafile (WMF) to jedyny format obrazu podlegający usterce. Osoba atakująca może jednak zmienić rozszerzenie pliku WMF na inny format obrazu. W takim przypadku silnik renderujący może wykryć i renderować plik jako obraz WMF, co może umożliwiać wykorzystanie usterki.

**Obrazy Windows Metafile (WMF) mogą być osadzone w innych plikach, np. w dokumentach programu Word. Czy jestem zagrożony tym sposobem ataku?**  
Nie. Jesteśmy w trakcie badania publicznych wiadomości próbujących wykorzystać spreparowane pliki WMF za pomocą przeglądarki Internet Explorer, w ramach badania wnikliwie analizujemy również wszystkie przypadki obsługi plików WMF. Nie są nam znane żadne przypadki prób osadzania spreparowanych plików WMF, np. w dokumentach programu Microsoft Word, jednak zalecamy akceptowanie plików tylko z zaufanych źródeł, na wypadek wystąpienia takich prób.

**Czy zablokowanie plików z rozszerzeniem .wmf wystarczy, aby ochronić się przed próbami wykorzystania tej usterkę?**  
Nie. Sposób określania typu pliku przez silnik renderujący obejmuje nie tylko sprawdzanie rozszerzenia pliku, dlatego nawet pliki WMF ze zmienionym rozszerzeniem mogą być renderowane w sposób umożliwiający wykorzystanie usterki.

**Czy rozwiązanie zawarte w tym biuletynie zapewnia ochronę przed próbami wykorzystania usterki za pomocą plików WMF ze zmienionym rozszerzeniem?**  
Tak. Firma Microsoft przetestowała i potwierdza skuteczność rozwiązania zawartego w tym biuletynie.

**Informowano o możliwości wykorzystania usterki za pomocą niebezpiecznych plików indeksowanych przez aplikację MSN Desktop Search. Czy to prawda?**  
W ramach trwających badań wnikliwie analizujemy otrzymane zgłoszenia. Nie są nam znane żadne przypadki problemów z aplikacją MSN Desktop Indexer, ale badania trwają.

**Czy ten problem jest związany z Biuletynem bezpieczeństwa firmy Microsoft MS05-053 — Usterki silnika renderującego mogą pozwolić na wykonanie kodu (896424) opublikowanym w listopadzie?**  
Nie, są to różne i osobne zagadnienia.

**Czy moje oprogramowanie antywirusowe zapewnia ochronę przed próbami wykorzystania usterki?**  
W momencie ostatniej aktualizacji tego biuletynu następujący członkowie organizacji [Virus Information Alliance (j.ang.)](http://www.microsoft.com/technet/security/alerts/info/via.mspx) poinformowali, że ich programy antywirusowe chronią przed wykorzystaniem usterki opisanej w niniejszym biuletynie za pomocą plików Windows Metafile (WMF).

-   [Symantec (j.ang.)](http://www.symantec.com)
-   [Computer Associates (j.ang.)](http://www.ca.com)
-   [McAfee (j.ang.)](http://www.mcafee.com)
-   -   [Panda Software International (j.ang.)](http://www.pandasoftware.com)
-   [Eset Software (j.ang.)](http://www.nod32.com)
-   [Aladdin (j.ang.)](http://www.aladdin.com/)
-   [Norman (j.ang.)](http://www.norman.com)
-   [Sophos (j.ang.)](http://www.sophos.com/virusinfo/analyses/expwmfa.html)

Firma Microsoft dodatkowo zapewnia ochronę heurystyczną przed próbami wykorzystania tej usterki za pomocą plików Windows Metafile (WMF), dzięki nowej witrynie [Windows OneCare Live Beta (j.ang.)](http://www.windowsonecare.com/).

Jako że aktualnie znane formy ataku mogą ulegać zmianom, poziom ochrony zapewniany przez programy antywirusowe w dowolnym momencie może być różny. Klientom doradza się skontaktowanie z preferowanym dostawcą oprogramowania antywirusowego w celu uzyskania odpowiedzi na pytania lub potwierdzenia informacji dotyczących metod ochrony przed opisywaną usterką wykorzystywanych przez oprogramowanie.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**  
Tak. Przed opublikowaniem biuletynu zabezpieczeń firma Microsoft otrzymała informację o aktywnym wykorzystywaniu tej usterki.

**Jaka jest reakcja firmy Microsoft na udostępniane przez innych producentów poprawki dla usterki plików WMF?**  
Firma Microsoft zaleca, by klienci pobrali i zainstalowali aktualizację zabezpieczeń dotyczącą usterki plików WMF, której planowana publikacja nastąpi 10 stycznia 2006 r.
Ogólnie przyjęta zasada mówi, że najlepiej jest wykorzystywać aktualizacje zabezpieczeń stworzone przez oryginalnego twórcę oprogramowania. W przypadku oprogramowania firmy Microsoft dokładnie sprawdzamy i testujemy aktualizacje zabezpieczeń, by zagwarantować, że będą one najwyższej jakości i że zostały dokładnie sprawdzone pod kątem ich zgodności z aplikacjami. Ponadto aktualizacje zabezpieczeń firmy Microsoft są publikowane w 23 językach, jednocześnie dla wszystkich wersji oprogramowania podlegających usterkom.
W przypadku aktualizacji oprogramowania stworzonych przez innych, niezależnych producentów, firma Microsoft nie może tego zagwarantować.

**Dlaczego opublikowanie aktualizacji zabezpieczeń zabiera firmie Microsoft tak dużo czasu?**  
Stworzenie aktualizacji zabezpieczeń skutecznie usuwającej usterkę jest złożonym procesem. Istnieje wiele czynników decydujących o tym, ile czasu upływa między odkryciem usterki a publikacją aktualizacji zabezpieczeń. Po zgłoszeniu potencjalnej usterki wyznaczeni eksperci ds. bezpieczeństwa danego produktu badają zakres i wpływ zagrożenia wobec danego produktu. W momencie, gdy znany jest zakres i zagrożenie wynikające z usterki, zostają podjęte prace zmierzające do stworzenia aktualizacji dla każdej obsługiwanej wersji podlegającej usterce. Po skonstruowaniu aktualizacji musi ona zostać przetestowana w różnych systemach operacyjnych i aplikacjach, które podlegają usterce, a następnie przetłumaczona na wiele rynków i języków na całym świecie.

**Słyszałem, że aktualizacja zabezpieczeń usterki plików WMF, stworzona przez firmę Microsoft, została opublikowana w Internecie. Jaka jest reakcja firmy Microsoft na tę publikację?**  
W rezultacie naszych wysiłków jak najszybszego stworzenia poprawki zabezpieczeń, przedpremierowa wersja aktualizacji została nieumyślnie i na krótko opublikowana w witrynie zajmującej się zabezpieczeniami. Pojawiły się dyskusje, w trakcie których informowano o kolejnych stronach zawierających tę przedpremierową aktualizację zabezpieczeń. Firma Microsoft zaleca, by klienci zignorowali tę publikację.

Zalecane czynności
------------------

-   **Wyrejestrowanie Przeglądarki obrazów i faksów systemu Windows (Shimgvw.dll) w systemach Windows XP z dodatkiem Service Pack 1; Windows XP z dodatkiem Service Pack 2; Windows Server 2003 i Windows Server 2003 z dodatkiem Service Pack 1**

    Firma Microsoft przetestowała następujące rozwiązania. To rozwiązanie nie spowoduje wyeliminowania samej usterki, przyczyni się jednak do zablokowania znanych kierunków ataków. W poniższej sekcji wskazano przypadki, w których rozwiązanie ogranicza funkcjonalność systemu.

    **Uwaga** Poniższe czynności wymagają uprawnień administracyjnych. Po zastosowaniu tego rozwiązania zalecane jest ponowne uruchomienie komputera. Możliwe jest również wylogowanie się i ponowne zalogowanie po zastosowaniu rozwiązania. Zalecane jest jednak ponowne uruchomienie komputera.

    Aby wyrejestrować plik Shimgvw.dll, należy wykonać następujące czynności:

    1.  Kliknij przycisk **Start**, kliknij polecenie **Uruchom**, wpisz polecenie „**regsvr32 -u %windir%\\system32\\shimgvw.dll**” (bez cudzysłowów), a następnie kliknij przycisk **OK**.
    2.  Wyświetlone zostanie okno dialogowe potwierdzające, że proces wyrejestrowania się powiódł. Kliknij przycisk **OK**, aby zamknąć to okno dialogowe.

    **Wpływ rozwiązania:** Przeglądarka obrazów i faksów systemu Windows nie będzie uruchamiana po kliknięciu łącza do obrazu typu skojarzonego z Przeglądarką obrazów i faksów systemu Windows.

    Aby cofnąć tę zmianę, należy ponownie zarejestrować plik Shimgvw.dll, wykonując powyższe czynności. Tekst przedstawiony w Kroku 1 należy zastąpić tekstem **„regsvr32 %windir%\\system32\\shimgvw.dll”** (bez cudzysłowów).

-   Firma Microsoft zaleca użytkownikom zachowanie ostrożności przy otwieraniu wiadomości e-mail i łączy zawartych w wiadomościach e-mail z niezaufanych źródeł. Więcej informacji na temat bezpiecznego korzystania z przeglądarki internetowej można znaleźć w [witrynie sieci Web Wiarygodne techniki komputerowe](http://www.microsoft.com/poland/athome/security/online/browsing_safety.mspx).
-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Pomoc techniczna związana z aktualizacjami zabezpieczeń i problemami z wirusami jest bezpłatna." Klienci z innych krajów mogą uzyskać pomoc techniczną, korzystając z każdej z form wymienionych w witrynie [Pomoc i obsługa techniczna dotycząca zabezpieczeń - dla użytkowników domowych](http://support.microsoft.com/security).
-   Wszyscy klienci powinni korzystać z najnowszych aktualizacji zabezpieczeń udostępnionych przez firmę Microsoft, by mieć pewność, że ich systemy są zabezpieczone przed próbami penetracji. Klienci, którzy włączyli funkcję aktualizacji automatycznych, będą automatycznie otrzymywać wszystkie aktualizacje systemu Windows. Więcej informacji na temat aktualizacji zabezpieczeń można znaleźć [w witrynie sieci Web Microsoft Security](http://www.microsoft.com/poland/security/).
-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/athome/security/protect/windowsxpsp2/default.mspx).

-   Aby uzyskać więcej informacji na temat bezpiecznego korzystania z Internetu, należy odwiedzić [stronę główną Microsoft Security](http://www.microsoft.com/poland/security/).
-   **Regularnie aktualizuj system Windows**

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Microsoft Update](http://update.microsoft.com/microsoftupdate/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [pomocy i obsługi technicznej firmy Microsoft](http://support.microsoft.com/?ln=pl).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Informacje o sposobie kontaktowania się z międzynarodową pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
-   [Witryna sieci Web Microsoft TechNet Security](http://www.microsoft.com/poland/technet/security/default.mspx) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   28 grudnia 2005 r.: Data publikacji poradnika
-   29 grudnia 2005 r.: Poradnik zaktualizowany. Sekcja Często zadawane pytania zaktualizowana.
-   30 grudnia 2005 r.: Poradnik zaktualizowany. Sekcja Często zadawane pytania zaktualizowana.
-   3 stycznia 2006 r.: Na początku podręcznika oraz sekcji „Często zadawane pytania” dodano zaktualizowane informacje dotyczące stanu śledztwa.  Do sekcji „Często zadawane pytania” dodano także informacje dotyczące raportów o aktualizacji zabezpieczeń dla tej usterki, stworzonej przez innego producenta.
-   3 stycznia 2006 r.: Informacje wyjaśniające, dodane do sekcji „Czynniki ograniczające zagrożenie”, znajdującej się na początku poradnika. Często zadawane pytania, dodane w związku z planowanym wydaniem aktualizacji zabezpieczeń firmy Microsoft.

*Built at 2014-04-18T01:50:00Z-07:00*
