---
TOCTitle: 891861
Title: Poradnik zabezpieczeń firmy Microsoft 891861
ms:assetid: 891861
ms:contentKeyID: 61232198
ms:mtpsurl: 'https://technet.microsoft.com/pl-PL/library/891861(v=Security.10)'
---

Poradnik zabezpieczeń firmy Microsoft 891861
============================================

Wydanie pakietu aktualizacyjnego Update Rollup 1 dla systemu Windows 2000 z dodatkiem Service Pack 4 (SP4)
----------------------------------------------------------------------------------------------------------

Opublikowano: 28 czerwca 2005

Informujemy o udostępnieniu pakietu aktualizacyjnego Update Rollup 1 dla systemu Windows 2000 z dodatkiem Service Pack 4 (SP4). Pakiet aktualizacyjny Update Rollup ułatwia klientom podniesienie bezpieczeństwa systemów Windows 2000, ich aktualizację, a także tworzenie nowych obrazów instalacji.  

Pakiet Update Rollup zawiera wszystkie aktualizacje zabezpieczeń dla systemu Windows 2000, opracowane w okresie pomiędzy wydaniem dodatku SP4 a dniem 30 kwietnia 2005 roku, czyli w okresie, kiedy zawartość pakietu Update Rollup podlegała jeszcze finalnemu testowaniu przez firmę Microsoft oraz zewnętrzne systemy klientów i testerów wersji beta. Pakiet Update Rollup zawiera także kilka aktualizacji, które podnoszą poziom ochrony i niezawodność systemów, obniżają koszty pomocy technicznej, a także obsługują funkcje oferowane przez najnowszą generację sprzętu komputerowego.  

Zachęcamy użytkowników systemu Windows 2000 SP4 do zainstalowania tej aktualizacji. Aby uzyskać więcej informacji o tym wydaniu, zobacz [artykuł 891861 bazy wiedzy Microsoft Knowledge Base (j.ang.)](http://support.microsoft.com/kb/891861).

### Informacje ogólne

Przegląd
--------

**Cel poradnika:** Ogłosić dostępność pakietu aktualizacyjnego Update Rollup 1 dla systemu Windows 2000 z dodatkiem Service Pack 4 (SP4) i objaśnić jego przeznaczenie.

**Status poradnika:** Opublikowano artykuł w bazie wiedzy Microsoft Knowledge Base oraz odpowiednią aktualizację.

**Zalecenie:** Przeczytać wymieniony artykuł bazy wiedzy Knowledge Base i zainstalować pakiet Update Rollup zgodnie z zaleceniami.

| Materiały pomocnicze                                | Identyfikacja                                             |
|-----------------------------------------------------|-----------------------------------------------------------|
| **Artykuł w bazie wiedzy Microsoft Knowledge Base** | [891861 (j.ang.)](http://support.microsoft.com/kb/891861) |

Niniejszy biuletyn dotyczy następującego oprogramowania.

|                                       |
|---------------------------------------|
| Programy, których dotyczy biuletyn    |
| Microsoft Windows 2000 Service Pack 4 |

Często zadawane pytania
-----------------------

**Jaki jest cel tego poradnika?**  
Ogłosić dostępność pakietu aktualizacyjnego Update Rollup 1 dla systemu Windows 2000 z dodatkiem Service Pack 4 (SP4) i objaśnić jego przeznaczenie.

**Gdzie w witrynie Windows Update firma Microsoft zamieści informacje o pakiecie Update Rollup 1 dla systemu Windows SP4?**  
Pakiet Update Rollup 1 dla systemu Windows SP4 zalicza się do aktualizacji o wysokim priorytecie w witrynie Windows Update. W witrynie Windows Update znajdzie się pod hasłem „Aktualizacje krytyczne i dodatki Service Pack”. Za kilka miesięcy klienci systemu Windows 2000 będą mogli korzystać z nowej wersji witryny Windows Update, w której pakiet Update Rollup 1 będzie umieszczony na liście „Aktualizacje o wysokim priorytecie”.

**Czy trzeba instalować pakiet Update Rollup 1, nawet jeśli używany system Windows 2000 SP4 był aktualizowany na bieżąco?**  
Tak. Pakiet Update Rollup 1 zawiera dodatkowe ważne poprawki, które wcześniej nie znalazły się w publikowanych osobno aktualizacjach zabezpieczeń, zgodnie z opisem w artykule bazy wiedzy Knowledge Base. Ponadto, pakiet Update Rollup 1 zawiera dodatkowe ulepszenia podnoszące poziom bezpieczeństwa systemu i jego niezawodność, obniżające koszty pomocy technicznej oraz umożliwiające korzystanie z możliwości oferowanych przez najnowszą generację sprzętu komputerowego. W niektórych przypadkach pojedyncze pliki binarne, rozprowadzane w ramach uprzednich osobnych aktualizacji zabezpieczeń, mogły zostać zaktualizowane przy instalacji osobnych bieżących poprawek, które miały na celu rozwiązanie drobnych problemów z kompatybilnością, występujących wcześniej u niektórych klientów. Ostatnie wersje tych plików znajdują się w pakiecie Update Rollup.

Z tego względu, nawet jeśli dany system był na bieżąco aktualizowany za pomocą wcześniejszych aktualizacji zabezpieczeń, usługa Windows Update wykryje konieczność zainstalowania pakietu Update Rollup. Klienci korzystający z rozwiązań zarządzanej centralnie instalacji aktualizacji zabezpieczeń powinni sami ocenić potrzebę zainstalowania pakietu Update Rollup 1 na swoich komputerach.

**Czy pakiet Update Rollup 1 dla systemu Windows 2000 SP4 będzie rozpowszechniany za pośrednictwem funkcji Aktualizacje automatyczne?**  
Początkowo pakiet Update Rollup nie będzie rozpowszechniany w ramach funkcji Aktualizacje automatyczne. Wiąże się to z faktem planowanego udostępnienia użytkownikom systemu Windows 2000 nowszej wersji usługi Windows Update. Po zakończeniu tej procedury, zaplanowanym na początek lipca 2005 roku, funkcja Aktualizacje automatyczne będzie obejmować pakiet Update Rollup.

Zalecane czynności
------------------

**Przeczytać artykuł w bazie wiedzy Microsoft Knowledge Base związany z niniejszym poradnikiem**

Zachęcamy użytkowników systemu Windows 2000 SP4 do zainstalowania tej aktualizacji. Klienci zainteresowani szczegółami tego wydania aktualizacji zabezpieczeń powinni przeczytać [artykuł 891861 w bazie wiedzy Microsoft Knowledge Base (j.ang.)](http://support.microsoft.com/kb/891861).
Więcej informacji na temat terminów, które występują w tym poradniku, takich jak *poprawka*, zawiera [artykuł 824684 w bazie wiedzy Microsoft Knowledge Base](http://support.microsoft.com/kb/824684).

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   28 czerwca 2005 r.: Data publikacji poradnika

*Built at 2014-04-18T01:50:00Z-07:00*
