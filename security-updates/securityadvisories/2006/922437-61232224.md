---
TOCTitle: 922437
Title: Poradnik zabezpieczeń firmy Microsoft 922437
ms:assetid: 922437
ms:contentKeyID: 61232224
ms:mtpsurl: 'https://technet.microsoft.com/pl-PL/library/922437(v=Security.10)'
---

Poradnik zabezpieczeń firmy Microsoft 922437
============================================

Opublikowano kod wykorzystujący lukę w zabezpieczeniach wpływającą na usługę Serwer
-----------------------------------------------------------------------------------

Opublikowano: 11 sierpnia 2006 | Zaktualizowano: 13 sierpnia 2006

Do firmy Microsoft dotarły publiczne doniesienia dotyczące ataku robaka określanego mianem Win32/Graweg i wykorzystującego lukę w zabezpieczeniach eliminowaną przez aktualizację zabezpieczeń objętą biuletynem [MS06-040](http://technet.microsoft.com/security/bulletin/ms06-040). Przeprowadzone przez firmę Microsoft wstępne badania robaka Win32/Graweg potwierdziły, że jego atakiem są zagrożeni tylko użytkownicy korzystający z systemu Windows 2000, którzy nie zastosowali aktualizacji objętej biuletynem [MS06-040](http://technet.microsoft.com/security/bulletin/ms06-040). Firma Microsoft uaktywniła proces szybkiego reagowania i kontynuuje badanie tego problemu.

Jak ustalili partnerzy organizacji Microsoft Security Response Alliance oraz nasze zespoły wewnętrzne, zasięg problemu jest ograniczony i robak Win32/Graweb został sklasyfikowany jako problem o niskim stopniu zagrożenia. Według obecnie posiadanych informacji raczej nie jest to rodzaj samopowielającego się robaka, który swym zasięgiem objął cały Internet.

Firma Microsoft w dalszym ciągu zaleca klientom jak najszybsze zastosowanie sierpniowych aktualizacji, a zwłaszcza aktualizacji [objętej biuletynem MS06-040](http://technet.microsoft.com/security/bulletin/ms06-040). Aby mieć pewność, że aktualizacje zostaną zainstalowane, klienci powinni włączyć funkcję Aktualizacje automatyczne w systemie Windows lub skorzystać z infrastruktury wdrażania aktualizacji stosowanej w ich przedsiębiorstwie lub firmie.

Klienci, którzy uważają, że ich komputery mogły zostać zainfekowane robakiem Win32/Graweb lub mają takie podejrzenia, powinni odwiedzić witrynę [Safety.live.com](http://safety.live.com) i wybrać opcję „Skanowanie ochronne". Również usługa [Windows Live OneCare (j.ang.)](http://www.windowsonecare.com/) firmy Microsoft wykrywa robaka Win32/Graweb i jego znane odmiany.

Klienci którzy uważają, że padli ofiarą ataku, powinni skontaktować się z lokalnym biurem FBI lub zgłosić skargę w witrynie [www.ic3.gov (j.ang.)](http://www.ic3.gov). Klienci spoza terytorium USA powinni skontaktować się z organami ścigania w swoim kraju.

Klienci, którzy uważają, że problem ich dotyczy, mogą skontaktować się z Biurem Obsługi Klienta Microsoft. Na terenie Ameryki Północnej można skontaktować się z Biurem Obsługi Klienta Microsoft w celu uzyskania pomocy odnośnie aktualizacji zabezpieczeń lub ochrony antywirusowej, dzwoniąc pod bezpłatny numer 1 866-PCSAFETY. Klienci spoza obszaru Ameryki Północnej mogą skontaktować się z Biurem Obsługi Klienta Microsoft jedną z metod podanych na stronie: <http://support.microsoft.com/security>.

Czynniki ograniczające zagrożenie:

-   Problem nie dotyczy klientów, którzy zainstalowali aktualizację zabezpieczeń objętą biuletynem [MS06-040](http://technet.microsoft.com/security/bulletin/ms06-040).
-   Chociaż zainstalowanie aktualizacji jest zalecanym sposobem postępowania, klienci którzy zastosowali czynniki ograniczające zagrożenie opisane w biuletynie zabezpieczeń [MS06-040](http://technet.microsoft.com/security/bulletin/ms06-040), podlegają zagrożeniu i niebezpieczeństwu ataku w minimalnym stopniu.

### Informacje ogólne

Przegląd
--------

**Cel poradnika:** Powiadomienie o dostępności aktualizacji zabezpieczeń wspomagającej ochronę przed potencjalnym zagrożeniem.

**Status poradnika:** Ponieważ opisywany problem jest objęty biuletynem zabezpieczeń [MS06-040](http://technet.microsoft.com/security/bulletin/ms06-040), nie jest wymagana żadna dodatkowa aktualizacja.

**Zalecenie:** W celu zapewnienia ochrony przed opisywanym zagrożeniem należy zainstalować aktualizację zabezpieczeń objętą biuletynem [MS06-040](http://technet.microsoft.com/security/bulletin/ms06-040).

| Materiały pomocnicze      | Identyfikacja                                                                             |
|---------------------------|-------------------------------------------------------------------------------------------|
| **Nr ref. CVE**           | [CVE-2006-3439 (j.ang.)](http://www.cve.mitre.org/cgi-bin/cvename.cgi?name=cve-2006-3439) |
|                           |                                                                                           |
| **Biuletyn zabezpieczeń** | [MS06-040](http://technet.microsoft.com/security/bulletin/ms06-040)                       |

Niniejszy poradnik dotyczy następującego oprogramowania.

|                                                   |
|---------------------------------------------------|
| Programy, których dotyczy poradnik                |
| Microsoft Windows 2000 z dodatkiem Service Pack 4 |
| Microsoft Windows XP z dodatkiem Service Pack 1   |

Często zadawane pytania
-----------------------

**Jaki zakres obejmuje poradnik?**  
Firma Microsoft posiada informacje o publicznym udostępnieniu kodu wykorzystania luki w zabezpieczeniach opisanej w biuletynie zabezpieczeń firmy Microsoft [MS06-040](http://technet.microsoft.com/security/bulletin/ms06-040). Luka ta dotyczy oprogramowania wymienionego w sekcji „Przegląd”.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Nie. Problem nie dotyczy klientów, którzy zainstalowali aktualizację zabezpieczeń objętą biuletynem [MS06-040](http://technet.microsoft.com/security/bulletin/ms06-040). Nie jest wymagana żadna dodatkowa aktualizacja.

**Co powoduje lukę w zabezpieczeniach?**  
Jej źródłem jest niesprawdzony bufor w usłudze Serwer.

**W jaki sposób osoba atakująca może wykorzystać tę lukę w zabezpieczeniach?**  
Osoba atakująca może próbować wykorzystać tę lukę, tworząc specjalnie spreparowany komunikat i wysyłając ten komunikat do systemu, którego dotyczy luka w zabezpieczeniach. Taka wiadomość może spowodować wykonanie kodu w zaatakowanym systemie.

**Co to jest usługa Serwer?**  
Usługa Serwer zapewnia obsługę zdalnego wywoływania procedur (RPC), drukowania plików oraz udostępniania nazwanych potoków w sieci. Usługa Serwer umożliwia udostępnianie zasobów lokalnych (takich jak dyski i drukarki) innym użytkownikom sieci. Ponadto umożliwia ona komunikację między potokami nazwanymi w aplikacjach działających na różnych komputerach, która służy do zdalnego wywoływania procedur.

**Jakie mogą być skutki wykorzystania tej funkcji przez osobę atakującą?**  
Osoba atakująca, której uda się wykorzystać tę lukę, może uzyskać pełną kontrolę nad systemem, którego dotyczy luka.

**Czy z instalacją aktualizacji zabezpieczeń objętej biuletynem MS06-040 firmy Microsoft, która chroni przed zagrożeniem, wiążą się jakieś problemy?**  
Nie. Firma Microsoft usilnie zaleca klientom natychmiastowe zainstalowanie tej aktualizacji.

Zalecane czynności
------------------

Zainstalowanie aktualizacji opublikowanej razem z biuletynem zabezpieczeń [MS06-040](http://technet.microsoft.com/security/bulletin/ms06-040) zabezpiecza komputer przed atakiem zidentyfikowanym w opublikowanym publicznie dowodzie kodu koncepcyjnego. Klientom, którzy nie zainstalowali aktualizacji, zaleca się zastosowanie czynników ograniczających zagrożenie opisanych w biuletynie [MS06-040](http://technet.microsoft.com/security/bulletin/ms06-040).

-   **Regularne aktualizowanie systemu Windows**
-   Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę sieci Web Microsoft Update](http://update.microsoft.com/microsoftupdate), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.
-   **Zablokowanie portów TCP 139 i 445 na zaporze**

    Porty te są używane do inicjowania połączenia z protokołem, którego dotyczy luka. Zablokowanie tych portów na zaporze zarówno dla ruchu przychodzącego, jak i wychodzącego, może pomóc w zabezpieczeniu systemów chronionych zaporą przed próbami wykorzystania luki opisanej w tym biuletynie. W celu zapobieżenia atakom mogącym wykorzystywać inne porty zaleca się blokowanie całego niepożądanego ruchu przychodzącego z Internetu. Więcej informacji na temat portów można znaleźć w następującej [witrynie sieci Web (j.ang.)](http://go.microsoft.com/fwlink/?linkid=21312).

-   **Włączenie zaawansowanego filtrowania TCP/IP w systemach obsługujących tę funkcję**

    Włączenie zaawansowanego filtrowania TCP/IP umożliwia zablokowanie wszelkiego niepożądanego ruchu przychodzącego. Aby uzyskać więcej informacji na temat sposobu konfigurowania filtrowania TCP/IP, zobacz [artykuł 309798 bazy wiedzy Microsoft Knowledge Base.](http://support.microsoft.com/kb/309798)

-   **Zablokowanie odpowiednich portów za pomocą protokołu IPSec w systemach, których dotyczy luka**

    Do ochrony komunikacji sieciowej można użyć zabezpieczeń protokołu internetowego (IPSec). Szczegółowe informacje na temat protokołu IPSec i sposobu stosowania filtrów znajdują się w artykułach [313190](http://support.microsoft.com/kb/313190) i [813878](http://support.microsoft.com/kb/813878) bazy wiedzy Microsoft Knowledge Base.

-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w [witrynie sieci Web Chroń swój komputer](http://www.microsoft.com/poland/athome/security/protect/windowsxpsp2/default.mspx).

-   Aby uzyskać więcej informacji na temat bezpiecznego korzystania z Internet, należy odwiedzić [stronę główną Microsoft Security](http://www.microsoft.com/poland/security).
-   Klienci spoza terytorium USA powinni skontaktować się z organami ścigania w swoim kraju.
    Wszyscy klienci powinni korzystać z najnowszych aktualizacji zabezpieczeń udostępnionych przez firmę Microsoft, by mieć pewność, że ich systemy są zabezpieczone przed próbami penetracji. Klienci, którzy włączyli funkcję aktualizacji automatycznych, będą automatycznie otrzymywać wszystkie aktualizacje systemu Windows. Więcej informacji na temat aktualizacji zabezpieczeń można znaleźć [w witrynie sieci Web Microsoft Security](http://www.microsoft.com/poland/security).

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   11 sierpnia 2006 r.: Poradnik opublikowany.
-   13 sierpnia 2006 r.: Poradnik zaktualizowany o szczegółowe informacje na temat działań związanych z robakiem Win32/Graweg.

*Built at 2014-04-18T01:50:00Z-07:00*
