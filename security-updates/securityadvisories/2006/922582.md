---
TOCTitle: 922582
Title: Poradnik zabezpieczeń firmy Microsoft 922582
ms:assetid: 922582
ms:contentKeyID: 61232225
ms:mtpsurl: 'https://technet.microsoft.com/pl-PL/library/922582(v=Security.10)'
---

Poradnik zabezpieczeń firmy Microsoft 922582
============================================

Aktualizacja dla systemu Windows
--------------------------------

Opublikowano: 12 września 2006

Informujemy o udostępnieniu aktualizacji, która nie dotyczy luki w zabezpieczeniach, lecz jest bardzo istotna dla utrzymywania aktualności systemów klientów. Aktualizacja rozwiązuje następujący problem:

Podczas próby aktualizacji komputera z systemem Microsoft Windows, w którym zainstalowano aplikację opartą na minifiltrze, może wystąpić błąd o kodzie 0x80070002. Ten błąd może wystąpić podczas aktualizacji z użyciem dowolnego z następujących narzędzi firmy Microsoft:

-   Aktualizacje automatyczne
-   witrynie sieci Web Windows Update
-   witrynę Microsoft Update
-   Inventory Tool for Microsoft Updates (ITMU) for Microsoft Systems Management Server (SMS) 2003
-   Software Update Services (SUS) 1.0
-   Windows Server Update Services (WSUS) 2.0

Jedyną znaną obecnie aplikacją opartą na minifiltrze, która może powodować takie zachowanie, jest program File Server Resource Manager (FSRM) dostępny wyłącznie w systemie Windows Server 2003 R2. Wiele firm przygotowuje jednak aplikacje oparte na minifiltrze, które zostaną udostępnione w niedalekiej przyszłości.

Zachęcamy użytkowników systemu Windows do zapoznania się z tą aktualizacją i zainstalowania jej. Będzie ona oferowana automatycznie za pośrednictwem funkcji Aktualizacje automatyczne. Aktualizacja ta została zaprojektowana tak, aby instalacja jej była możliwa nawet w obecności zainstalowanego sterownika minifiltru, który uniemożliwia instalację innych aktualizacji. Więcej informacji o tym problemie wraz z łączami do pobierania dostępnej aktualizacji niezwiązanej z zabezpieczeniami można znaleźć w [artykule 922582 bazy wiedzy Microsoft Knowledge Base (j.ang.)](http://support.microsoft.com/kb/922582).

### Informacje ogólne

Przegląd
--------

**Cel poradnika:** Przedstawienie wyjaśnień oraz powiadomienie o dostępności aktualizacji, która rozwiązuje ten problem.

**Status poradnika:** Opublikowano artykuł w bazie wiedzy Microsoft Knowledge Base oraz odpowiednią aktualizację.

**Zalecenie:** Przeczytać wymieniony artykuł bazy wiedzy Knowledge Base i zainstalować odpowiedni pakiet aktualizacyjny.

| Materiały pomocnicze                                | Identyfikacja                                             |
|-----------------------------------------------------|-----------------------------------------------------------|
| **Artykuł w bazie wiedzy Microsoft Knowledge Base** | [922582 (j.ang.)](http://support.microsoft.com/kb/922582) |

Niniejszy poradnik dotyczy następującego oprogramowania.

|                                                                                                   |
|---------------------------------------------------------------------------------------------------|
| Programy, których dotyczy poradnik                                                                |
| Microsoft Windows 2000 z dodatkiem Service Pack 4                                                 |
| Microsoft Windows XP z dodatkiem Service Pack 1 i Microsoft Windows XP z dodatkiem Service Pack 2 |
| Microsoft Windows XP Professional x64 Edition                                                     |
| Microsoft Windows Server 2003 i Microsoft Windows Server 2003 z dodatkiem Service Pack 1          |

Często zadawane pytania
-----------------------

**Jaki zakres obejmuje poradnik?**  
W poradniku opisano zagadnienia ujęte w artykule bazy wiedzy Microsoft Knowledge Base oraz związaną z nim aktualizację. Aktualizacja ta nie usuwa luki w zabezpieczeniach, lecz dotyczy warunków, w których występuje błąd o kodzie 0x80070002. Błąd ten może wystąpić podczas aktualizacji komputera, na którym zainstalowano aplikację opartą na minifiltrze, przy użyciu funkcji Aktualizacje automatyczne, witryny Windows Update, witryny Microsoft Update, programu Systems Management Server, usług Software Update Services lub usług Windows Server Update. Aktualizacja ta dotyczy oprogramowania wymienionego w sekcji „Przegląd”.

Więcej informacji na ten temat można znaleźć w [artykule 922582 bazy wiedzy Microsoft Knowledge Base (j.ang.)](http://support.microsoft.com/kb/922582).

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Nie. Problem nie stanowi luki w zabezpieczeniach. Wpływa natomiast na zdolność systemu komputera do pomyślnego instalowania aktualizacji zabezpieczeń. Więcej informacji o tym problemie i sposobie pobrania aktualizacji można znaleźć w [artykule 922582 bazy wiedzy Microsoft Knowledge Base (j.ang.)](http://support.microsoft.com/kb/922582).

**Gdzie leży przyczyna problemu?**  
W pewnych okolicznościach błąd o kodzie 0x80070002 może wystąpić, jeśli na komputerze uruchomione jest oprogramowanie oparte na minifiltrze, w którym wykorzystana została technologia Menedżer filtrów firmy Microsoft. Menedżer filtrów może zwrócić wartość STATUS\_OBJECT\_NAME\_NOT\_FOUND zamiast STATUS\_OBJECT\_PATH\_NOT\_FOUND. Może to spowodować problem opisany na początku niniejszego poradnika.

Błąd 0x80070002 może mieć także inne przyczyny. Więcej informacji o sposobach sprawdzenia, czy problem dotyczy użytkownika, można znaleźć w następnym punkcie części Często zadawane pytania.

**Jak mogę sprawdzić, czy problem mnie dotyczy?**  
Problem może dotyczyć użytkowników, których komputery zwracają błąd o kodzie 0x80070002 podczas prób dokonania aktualizacji za pomocą funkcji Aktualizacje automatyczne, witryny Windows Update, witryny Microsoft Update, programu Systems Management Server, usług Software Update Services lub usług Windows Server Update, a dodatkowo mają zainstalowane aplikacje oparte na minifiltrze.

Aby sprawdzić, czy w komputerze zainstalowany został minifiltr, zapoznaj się z [artykułem 922582 bazy wiedzy Microsoft Knowledge Base (j.ang.)](http://support.microsoft.com/kb/922582).

**Uwaga** Zaleca się instalowanie niniejszej aktualizacji, nawet jeśli w systemie nie ma zainstalowanych aplikacji opartych na minifiltrze, ponieważ w niedalekiej przyszłości spodziewane jest częste stosowanie technologii minifiltru. Zainstalowanie tej aktualizacji zabezpiecza przed omawianym problemem nawet w przypadku zainstalowania w przyszłości produktu opartego na minifiltrze.

**Co to jest Menedżer filtrów firmy Microsoft? Co to są minifiltry?**  
Menedżer filtrów firmy Microsoft jest sterownikiem filtru systemu plików, który upraszcza tworzenie sterowników filtrów innych producentów. Sterownik filtru systemu plików przechwytuje żądania skierowane do systemu plików lub innego sterownika filtru systemu plików. Przechwycenie żądania przed jego dotarciem do celu umożliwia poszerzanie lub zastępowanie przez sterownik filtru funkcjonalności dostarczanej przez pierwotny cel żądania. Przykładami sterowników filtrów systemu plików są filtry antywirusowe, agenci kopii zapasowej i produkty służące do szyfrowania. Sterownik filtru utworzony na podstawie modelu Menedżera filtrów nosi nazwę minifiltru. Więcej informacji na temat sterowników filtrów systemu plików można znaleźć w następującej [witrynie sieci Web firmy Microsoft (j.ang.)](http://go.microsoft.com/fwlink/?linkid=72993).

**Czy ten problem nie będzie mieć wpływu na instalację tej aktualizacji?**  
Ta aktualizacja zostanie poprawnie zainstalowana, nawet jeśli komputer został już dotknięty przez omawiany problem. Przed zainstalowaniem niniejszej aktualizacji instalacja innych aktualizacji może jednak nie być możliwa.

**Ten poradnik** ***zabezpieczeń*** **dotyczy aktualizacji*niezwiązanej*** **z zabezpieczeniami. Czy nie ma w tym sprzeczności?**  
Poradniki zabezpieczeń dotyczą zmian w dziedzinie zabezpieczeń, które mogą nie wymagać biuletynu zabezpieczeń, lecz mimo to wpływać na ogólne bezpieczeństwo klienta. Poradniki zabezpieczeń są sposobem, w jaki firma Microsoft przekazuje klientom informacje związane z bezpieczeństwem dotyczące problemów, które mogą nie zostać zakwalifikowane jako luki w zabezpieczeniach i nie wymagać biuletynu zabezpieczeń, a także problemów, dla których biuletyny zabezpieczeń nie zostały opublikowane. W omawianym przypadku firma Microsoft informuje o dostępności aktualizacji, która wpływa na zdolność *przeprowadzania* kolejnych aktualizacji, w tym także aktualizacji zabezpieczeń. Z tego powodu poradnik dotyczy raczej ogólnego bezpieczeństwa, niż określonej luki w zabezpieczeniach.

Zalecane czynności
------------------

**Przeczytać artykuł w bazie wiedzy Microsoft Knowledge Base związany z niniejszym poradnikiem**

Zachęcamy użytkowników do zainstalowania tej aktualizacji. Dodatkowe informacje o tej aktualizacji błędzie można znaleźć w [artykule 922582 bazy wiedzy Microsoft Knowledge Base (j.ang.)](http://support.microsoft.com/kb/922582).

Aby uzyskać więcej informacji na temat terminologii użytej w tym poradniku, jak np. *aktualizacja*, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).

### Other Information

**Zasoby:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   12 września 2006 r.: Data publikacji poradnika

*Built at 2014-04-18T01:50:00Z-07:00*
