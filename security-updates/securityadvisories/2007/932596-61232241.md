---
TOCTitle: 932596
Title: Poradnik zabezpieczeń firmy Microsoft 932596
ms:assetid: 932596
ms:contentKeyID: 61232241
ms:mtpsurl: 'https://technet.microsoft.com/pl-PL/library/932596(v=Security.10)'
---

Security Advisory

Poradnik zabezpieczeń firmy Microsoft 932596
============================================

Aktualizacja mechanizmu ochrony poprawek jądra
----------------------------------------------

Opublikowano: 14 sierpnia 2007 | Zaktualizowano: 23 kwietnia 2008

Aktualizacja jest dostępna dla mechanizmu ochrony poprawek jądra umieszczonego w systemach Windows przeznaczonych dla komputerów z procesorem x64. Mechanizm ochrony poprawek jądra chroni kod i krytyczne struktury jądra systemu Windows przed modyfikacjami dokonywanymi przez nieznany kod lub dane. Aktualizacja wprowadza do tego zabezpieczenia dodatkowe procedury kontrolne w celu zwiększenia niezawodności, wydajności i elastyczności systemu Windows. Więcej informacji na temat tej aktualizacji można znaleźć w [artykule 932596 bazy wiedzy Microsoft Knowledge Base](http://support.microsoft.com/kb/932596). Zaleca się, aby użytkownicy systemu Windows dla komputerów z procesorem x64 zainstalowali tę aktualizację. Więcej informacji na temat mechanizmu ochrony poprawek jądra można znaleźć w następującej [witrynie firmy Microsoft w sieci Web](http://www.microsoft.com/whdc/driver/kernel/64bitpatching.mspx). Więcej informacji na temat aktualizacji dołączonych do tego wydania można znaleźć w [artykule 932596 bazy wiedzy Microsoft Knowledge Base](http://support.microsoft.com/kb/932596).

### Informacje ogólne

Przegląd
--------

<span></span>
**Cel poradnika:** Zawiera informacje o dostępności pakietu aktualizacyjnego mechanizmu ochrony poprawek jądra dołączonego do systemu Windows 2000 przeznaczonego dla komputerów z procesorem x64 i objaśnienie jego przeznaczenia.

**Status poradnika:** Opublikowano artykuł w bazie wiedzy Microsoft Knowledge Base oraz odpowiednią aktualizację.

**Zalecenie:** Przeczytać wymieniony artykuł bazy wiedzy Knowledge Base i zainstalować odpowiedni pakiet aktualizacyjny.

| Materiały pomocnicze                                | Identyfikacja                                    |
|-----------------------------------------------------|--------------------------------------------------|
| **Artykuł w bazie wiedzy Microsoft Knowledge Base** | [932596](http://support.microsoft.com/kb/932596) |

Niniejszy poradnik dotyczy następującego oprogramowania.

|                                                                          |
|--------------------------------------------------------------------------|
| Programy, których dotyczy poradnik                                       |
| Microsoft Windows XP Professional x64 Edition                            |
| Microsoft Windows XP Professional x64 Edition z dodatkiem Service Pack 2 |
| Microsoft Windows Server 2003 x64 Edition                                |
| Microsoft Windows Server 2003 x64 Edition z dodatkiem Service Pack 2     |
| Microsoft Windows Vista x64 Edition                                      |

Często zadawane pytania
-----------------------

<span></span>
**Jaki zakres obejmuje poradnik? **
Zawiera informacje o dostępności pakietu aktualizacyjnego mechanizmu ochrony poprawek jądra dołączonego do systemu Windows 2000 przeznaczonego dla komputerów z procesorem x64 i objaśnienie jego przeznaczenia.

**Co to jest mechanizm ochrony poprawek jądra? **
Mechanizm ochrony poprawek jądra to technologia zastosowana w systemach operacyjnych Windows przeznaczonych dla komputerów z procesorem x64, która pomaga chronić kod i krytyczne struktury jądra systemu Windows przed modyfikacjami dokonywanymi przez nieznany kod lub dane, znanymi jako „poprawki jądra”. Mechanizm ochrony poprawek jądra zastosowany w tych wersjach systemu Windows pomaga chronić integralność jądra systemu, a w rezultacie zwiększyć ogólną niezawodność, wydajność i elastyczność systemu Windows. Więcej informacji na temat mechanizmu ochrony poprawek jądra można znaleźć w następującej [witrynie firmy Microsoft w sieci Web](http://www.microsoft.com/whdc/driver/kernel/64bitpatching.mspx).

**Dlaczego firma Microsoft udostępnia tę aktualizację? **
Firma Microsoft udostępnia tę aktualizację w celu zapewniania dodatkowej elastyczności mechanizmu ochrony poprawek jądra.

**Czy ta aktualizacja ma związek z ostatnią aktualizacją jądra opisaną w** [**artykule 914784 bazy wiedzy Microsoft Knowledge Base**](http://support.microsoft.com/kb/914784)**?** 
Firma Microsoft zamierza okresowo aktualizować mechanizm ochrony poprawek jądra. Ta aktualizacja, opisana w [artykule 932596 bazy wiedzy Microsoft Knowledge Base](http://support.microsoft.com/kb/932596), zastępuje wszelkie wcześniejsze aktualizacje mechanizmu ochrony poprawek jądra. Oznacza to, że nie trzeba instalować wcześniejszych aktualizacji, aby zainstalować tę aktualizację.

**Czy z instalacją aktualizacji jądra, opisaną w** [**artykule 932596 bazy wiedzy Microsoft Knowledge Base**](http://support.microsoft.com/kb/932596)**wiążą się jakieś problemy? **
W [artykule 932596 bazy wiedzy Microsoft Knowledge Base](http://support.microsoft.com/kb/932596) udokumentowano znane obecnie problemy, które mogą wystąpić przy instalacji aktualizacji.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń? **
Nie. Aktualizacja wprowadza dodatkowe procedury kontrolne do mechanizmu ochrony poprawek jądra, natomiast nie jest ona związana z luką w zabezpieczeniach. Znane metody umożliwiające wprowadzanie poprawek jądra w systemach z aktywnym mechanizmem ochrony poprawek jądra zakładają, że system jest już kontrolowany przez osobę atakującą.

**Gdzie w witrynie Windows Update firma Microsoft zamieści informacje o tej aktualizacji?**  
Aktualizacja mechanizmu ochrony poprawek jądra zalicza się do aktualizacji o wysokim priorytecie Windows Update. W witrynie Windows Update znajdzie się ona w kategorii „Wysoki priorytet” dla użytkowników, którzy nie pobierali jeszcze aktualizacji, a korzystają z wymienionego wyżej oprogramowania.

**Czy trzeba instalować tę aktualizację, nawet jeśli używany system Windows dla komputerów z procesorem x64 był aktualizowany na bieżąco? **
Tak. Aktualizacja nie dotyczy żadnych krytycznych luk w zabezpieczeniach, natomiast zwiększa niezawodność, wydajność i elastyczność mechanizmu ochrony poprawek jądra. Szczegółowo zostało to opisane w [witrynie sieci Web firmy Microsoft](http://www.microsoft.com/whdc/driver/kernel/64bitpatching.mspx).

**Czy ta aktualizacja będzie rozpowszechniana za pośrednictwem funkcji Aktualizacje automatyczne? **
Tak, ta aktualizacja będzie rozpowszechniana za pośrednictwem funkcji Aktualizacje automatyczne dla oprogramowania wymienionego powyżej.

Zalecane czynności
------------------

<span></span>
**Przeczytać artykuł w bazie wiedzy Microsoft Knowledge Base związany z niniejszym poradnikiem**

Zaleca się, aby użytkownicy systemu Windows dla komputerów z procesorem x64 zainstalowali tę aktualizację. Dodatkowe informacje o mechanizmie ochrony poprawek jądra można znaleźć w poniższej [witrynie sieci Web firmy Microsoft](http://www.microsoft.com/whdc/driver/kernel/64bitpatching.mspx).

### Other Information

**Zasoby:**

-   Aby przekazać własne uwagi, należy wypełnić formularz w następującej [witrynie sieci Web](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [pomocy i obsługi technicznej firmy Microsoft](http://support.microsoft.com/?ln=pl).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Informacje o sposobie kontaktowania się z międzynarodową pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
-   [Witryna sieci Web Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   14 sierpnia 2007 r.: Data publikacji poradnika
-   23 kwietnia 2008 r.: W sekcji Często zadawane pytania dodano informację o znanych problemach dotyczących instalacji aktualizacji jądra.

*Built at 2014-04-18T01:50:00Z-07:00*
