---
TOCTitle: 927891
Title: Poradnik zabezpieczeń firmy Microsoft 927891
ms:assetid: 927891
ms:contentKeyID: 61232235
ms:mtpsurl: 'https://technet.microsoft.com/pl-PL/library/927891(v=Security.10)'
---

Poradnik zabezpieczeń firmy Microsoft 927891
============================================

Aktualizacja programu Instalator Windows (MSI)
----------------------------------------------

Opublikowano: 22 maja 2007 | Zaktualizowano: 24 maja 2007

Informujemy o udostępnieniu aktualizacji, która nie dotyczy luki w zabezpieczeniach, lecz jest bardzo istotna dla utrzymywania aktualności systemów klientów. Aktualizacja rozwiązuje następujący problem:

Podczas skanowania w poszukiwaniu aktualizacji wykorzystujących program Instalator Windows przez usługi Windows Update lub Microsoft Update system może przestać reagować, a użytkownik może zauważyć, że użycie procesora przez proces svchost wynosi 100%.

Próba zainstalowania aktualizacji przy użyciu usług Windows Update lub Microsoft Update powoduje wystąpienie następujących objawów:

-   Podczas skanowania w poszukiwaniu aktualizacji wykorzystujących program Instalator Windows przez usługi Windows Update lub Microsoft Update system może przestać reagować.  
-   Występuje błąd naruszenia zasad dostępu w programie svchost.exe. Błąd ten powoduje zatrzymanie usług Serwer i Stacja robocza.  
-   Podczas skanowania w poszukiwaniu aktualizacji wykorzystujących program Instalator Windows przez usługi Windows Update lub Microsoft Update dochodzi do przecieku pamięci  
-   Ukończenie skanowania przez usługi Windows Update i Microsoft Update trwa bardzo długo, nawet wiele godzin.  

Zachęcamy użytkowników systemu Windows do zapoznania się z tą aktualizacją i zainstalowania jej. Będzie ona oferowana automatycznie za pośrednictwem funkcji Aktualizacje automatyczne. Więcej informacji o tym problemie wraz z łączami do pobierania dostępnej aktualizacji niezwiązanej z zabezpieczeniami można znaleźć w [artykule 927891 bazy wiedzy Microsoft Knowledge Base](http://support.microsoft.com/kb/927891).

Należy pamiętać, że ta aktualizacja jest pierwszą częścią dwuczęściowej aktualizacji, która stanowi kompleksowe rozwiązanie omawianego problemu. W czerwcu kolejna aktualizacja obejmie klienta Windows Update. Aktualizacja klienta Windows Update będzie także automatycznie oferowana za pośrednictwem funkcji Aktualizacje automatyczne.

### Informacje ogólne

Przegląd
--------

**Cel poradnika:** Przedstawienie wyjaśnień oraz powiadomienie o dostępności aktualizacji, która rozwiązuje ten problem.

**Status poradnika:** Opublikowano artykuł w bazie wiedzy Microsoft Knowledge Base oraz odpowiednią aktualizację.

**Zalecenie:** Przeczytać wymieniony artykuł bazy wiedzy Knowledge Base i zainstalować odpowiedni pakiet aktualizacyjny.

| Materiały pomocnicze                                | Identyfikacja                                    |
|-----------------------------------------------------|--------------------------------------------------|
| **Artykuł w bazie wiedzy Microsoft Knowledge Base** | [927891](http://support.microsoft.com/kb/927891) |

Niniejszy poradnik dotyczy następującego oprogramowania.

|                                                                                                                                   |
|-----------------------------------------------------------------------------------------------------------------------------------|
| Programy, których dotyczy poradnik                                                                                                |
| Microsoft Windows 2000 z dodatkiem Service Pack 4                                                                                 |
| Microsoft Windows XP z dodatkiem Service Pack 2                                                                                   |
| Microsoft Windows XP Professional x64 Edition i Windows XP Professional x64 Edition z dodatkiem Service Pack 2                    |
| Microsoft Windows Server 2003 z dodatkiem Service Pack 1 i Windows Server 2003 z dodatkiem Service Pack 2                         |
| Microsoft Windows Server 2003 x64 Edition z dodatkiem Service Pack 1 i Windows Server 2003 x64 Edition z dodatkiem Service Pack 2 |

Często zadawane pytania
-----------------------

**Jaki zakres obejmuje poradnik?**  
W poradniku opisano zagadnienia ujęte w artykule bazy wiedzy Microsoft Knowledge Base oraz związaną z nim aktualizację. Aktualizacja ta nie usuwa luki w zabezpieczeniach, lecz dotyczy wyżej opisanych warunków wystąpienia błędu. Aktualizacja ta dotyczy oprogramowania wymienionego w sekcji Przegląd.

Więcej informacji na ten temat można znaleźć w [artykule 927891 bazy wiedzy Microsoft Knowledge Base](http://support.microsoft.com/kb/927891).

**Jak mogę sprawdzić, czy problem mnie dotyczy?**  
Omawiany problem może dotyczyć użytkowników, w przypadku których podczas próby dokonania aktualizacji przy użyciu usługi Microsoft Update, funkcji Aktualizacje automatyczne za pośrednictwem Internetu lub usługi Windows Server Update Services, przy użyciu programu Systems Management Server Inventory Tool for Microsoft Updates lub przy użyciu usługi Windows Update, występują wyszczególnione wcześniej warunki.

**Czy ten problem nie będzie mieć wpływu na instalację tej aktualizacji?**  
Ta aktualizacja zostanie poprawnie zainstalowana, nawet jeśli na komputerze występuje już omawiany problem. Przed zainstalowaniem niniejszej aktualizacji instalacja innych aktualizacji może jednak nie być możliwa.

**Ten poradnik** ***zabezpieczeń*** **dotyczy aktualizacji*niezwiązanej*** **z zabezpieczeniami. Czy nie ma w tym sprzeczności?**  
Poradniki zabezpieczeń dotyczą zmian w dziedzinie zabezpieczeń, które mogą nie wymagać biuletynu zabezpieczeń, lecz mimo to wpływać na ogólne bezpieczeństwo klienta. Poradniki zabezpieczeń są sposobem, w jaki firma Microsoft przekazuje klientom informacje związane z bezpieczeństwem dotyczące problemów, które mogą nie zostać zakwalifikowane jako luki w zabezpieczeniach i nie wymagać biuletynu zabezpieczeń, a także problemów, dla których biuletyny zabezpieczeń nie zostały opublikowane. W omawianym przypadku firma Microsoft informuje o dostępności aktualizacji, która wpływa na zdolność *przeprowadzania* kolejnych aktualizacji, w tym także aktualizacji zabezpieczeń. Z tego powodu poradnik dotyczy raczej ogólnego bezpieczeństwa, niż określonej luki w zabezpieczeniach.

Zalecane czynności
------------------

**Przeczytać artykuł w bazie wiedzy Microsoft Knowledge Base związany z niniejszym poradnikiem**

Zachęcamy użytkowników do zainstalowania tej aktualizacji. Dodatkowe informacje o tej aktualizacji można znaleźć w [artykule 927891 bazy wiedzy Microsoft Knowledge Base](http://support.microsoft.com/kb/927891).

Aby uzyskać więcej informacji na temat terminologii użytej w tym poradniku, jak np. *aktualizacja*, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).

### Other Information

**Zasoby:**

-   Aby przekazać własne uwagi, należy wypełnić formularz w następującej [witrynie sieci Web (j.ang.)](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).  
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.  

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   22 maja 2007 r.: Data publikacji poradnika  
-   24 maja 2007 r.: Zaktualizowano poradnik, zmieniając nazwę z "Poprawka dla programu for Windows Installer (MSI)" na "Aktualizacja programu Instalator Windows (MSI)", wprowadzając pomniejsze korekty redakcyjne i usuwając niepotrzebną część często zadawanych pytań.  

*Built at 2014-04-18T01:50:00Z-07:00*
