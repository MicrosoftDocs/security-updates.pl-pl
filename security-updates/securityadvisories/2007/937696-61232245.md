---
TOCTitle: 937696
Title: Poradnik zabezpieczeń firmy Microsoft 937696
ms:assetid: 937696
ms:contentKeyID: 61232245
ms:mtpsurl: 'https://technet.microsoft.com/pl-PL/library/937696(v=Security.10)'
---

Poradnik zabezpieczeń firmy Microsoft 937696
============================================

Wydanie funkcji MOICE (Microsoft Office Isolated Conversion Environment) i funkcjonalności File Block dla pakietu Microsoft Office
----------------------------------------------------------------------------------------------------------------------------------

Opublikowano: 21 maja 2007

Firma Microsoft informuje o dostępności funkcji MOICE (Microsoft Office Isolated Conversion Environment) oraz na większą skalę powiadamia klientów o funkcjonalności File Block dla pakietów Microsoft Office 2003 i Microsoft Office 2007. Obie wymienione funkcje zostały zaprojektowane w celu ułatwienia klientom ochrony przed plikami pakietu Office, które mogą zawierać złośliwe oprogramowanie, na przykład przed niepożądanymi plikami pakietu Office otrzymywanymi z nieznanych lub znanych źródeł. Funkcja MOICE ułatwia to zadanie, oferując nowe technologie ograniczające zagrożenia bezpieczeństwa, których zadaniem jest konwertowanie określonych typów plików pakietu Microsoft Office. Z kolei funkcja File Block umożliwia kontrolę i blokowanie otwierania określonych typów plików pakietu Microsoft Office.

Funkcja MOICE wykorzystuje konwertery pakietu Microsoft Office 2007 do konwersji dokumentów Office 2003 w formacie binarnym na nowszy otwarty format XML pakietu Office. Proces konwersji przyczynia się do ochrony użytkowników, ponieważ przekształcenie binarnego formatu pakietu Office 2003 na otwarty format XML pakietu Office zachodzi w odizolowanym środowisku. Podsumowując, program MOICE zapewnia użytkownikom mechanizm wstępnej obróbki potencjalnie niebezpiecznych dokumentów pakietu Office 2003 w formacie binarnym. Dzięki procesowi konwersji zwiększa się prawdopodobieństwo, że dany dokument jest bezpieczny.

Firma Microsoft zachęca użytkowników pakietu Microsoft Office do zapoznania się z dotyczącym tego zagadnienia artykułem w bazie wiedzy i rozważenia, czy funkcja MOICE mogłaby przyczynić się do lepszej ochrony użytkowników w ich środowisku informatycznym. Aby uzyskać więcej informacji o tym wydaniu, zobacz [artykuł 935865 bazy wiedzy Microsoft Knowledge Base (j.ang.)](http://support.microsoft.com/kb/935865).

Funkcjonalność File Block dla pakietów Microsoft Office 2003 i Microsoft Office 2007 poprzez wykorzystanie rejestru i Zasad grupy umożliwia administratorom ograniczanie możliwości otwierania określonych typów plików pakietu Office w programach Microsoft Word, PowerPoint i Excel. Dzięki możliwości zablokowania określonych typów plików pakietu Office administratorzy mogą tymczasowo zabronić otwierania pewnych plików użytkownikom, na przykład w przypadku, gdy istnieje zagrożenie atakiem ze strony danego typu pliku pakietu Office.

Firma Microsoft zachęca użytkowników pakietu Microsoft Office do zapoznania się z dotyczącym tego zagadnienia artykułem w bazie wiedzy i rozważenia, czy funkcjonalność File Block mogłaby przyczynić się do lepszej ochrony użytkowników w ich środowisku informatycznym. Aby uzyskać więcej informacji o tym wydaniu, zobacz [artykuł 922849 bazy wiedzy Microsoft Knowledge Base (j.ang.)](http://support.microsoft.com/kb/922849), [artykuł 922848 bazy wiedzy Microsoft Knowledge Base (j.ang.)](http://support.microsoft.com/kb/922848) oraz [artykuł 922847 bazy wiedzy Microsoft Knowledge Base (j.ang.)](http://support.microsoft.com/kb/922847).

Wspólne wykorzystanie funkcji MOICE i funkcjonalności File Block stanowi skuteczną strategię ograniczenia zagrożenia atakiem przy użyciu określonych typów plików pakietu Office. Dzięki niej klienci mogą nadal korzystać z pakietu Microsoft Office, mając wysoki stopień pewności, że otwierane pliki są bezpieczne i nie spowodują infekcji złośliwym oprogramowaniem.

### Informacje ogólne

Przegląd
--------

**Cel poradnika:** Poinformować o dostępności i dostarczyć bardziej wyczerpujących wyjaśnień dotyczących przeznaczenia funkcji MOICE i File Block dla pakietu Microsoft Office.

**Status poradnika:** Opublikowano artykuły w bazie wiedzy Microsoft Knowledge Base oraz odpowiednie aktualizacje.

**Zalecenie:** Przeczytać wymienione artykuły bazy wiedzy Knowledge Base i zainstalować pakiety aktualizacyjne zgodnie z zaleceniami.

| Materiały pomocnicze                                          | Identyfikacja                                             |
|---------------------------------------------------------------|-----------------------------------------------------------|
| **Artykuł bazy wiedzy Microsoft Knowledge Base (MOICE)**      | [935865 (j.ang.)](http://support.microsoft.com/kb/935865) |
| **Artykuł bazy wiedzy Microsoft Knowledge Base (File Block)** | [922849 (j.ang.)](http://support.microsoft.com/kb/922849) |
| **Artykuł bazy wiedzy Microsoft Knowledge Base (File Block)** | [922848 (j.ang.)](http://support.microsoft.com/kb/922848) |
| **Artykuł bazy wiedzy Microsoft Knowledge Base (File Block)** | [922847 (j.ang.)](http://support.microsoft.com/kb/922847) |

Niniejszy poradnik dotyczy następującego oprogramowania.

| Programy, których dotyczy poradnik                                                                        |
|-----------------------------------------------------------------------------------------------------------|
| Office 2003                                                                                               |
| Pakiet zgodności dla systemu Microsoft Office dla formatów plików programów Word, Excel i PowerPoint 2007 |
| Pakiet Office 2007                                                                                        |

Często zadawane pytania
-----------------------

**Jaki zakres obejmuje poradnik?**  
Poinformować o dostępności i dostarczyć bardziej wyczerpujących wyjaśnień dotyczących przeznaczenia funkcji MOICE i File Block dla pakietu Microsoft Office.

**Jakich wersji pakietu Microsoft Office dotyczy niniejszy poradnik?**  
Niniejszy poradnik zawiera informacje dotyczące pakietów Office 2003 i Office 2007 oraz Pakietu zgodności dla systemu Office 2007 w zakresie formatów plików programów Word, Excel i PowerPoint 2007.

**Czy omawiane nowe funkcje mogą być użyte z pakietami Office 2000 i Office XP?**  
Nie, użytkownicy mogą użyć funkcji MOICE z pakietem Office 2003 lub 2007 w celu wstępnego przetworzenia niebezpiecznych plików binarnych pakietu Office 2003 i zapisania ich w otwartym formacie XML pakietu Office 2007. Przekonwertowane i zapisane pliki mogą być następnie otwierane przez użytkowników pakietów Office 2000 i Office XP, którzy zainstalowali Pakiet zgodności dla systemu Microsoft Office dla formatów plików programów Word, Excel i PowerPoint 2007. Pakiet zgodności dla systemu Microsoft Office dla formatów plików programów Word, Excel i PowerPoint 2007 można pobrać z następującej [witryny sieci Web](http://www.microsoft.com/downloads/details.aspx?familyid=941b3470-3ae9-4aee-8f43-c6bb74cd1466&displaylang=pl).

**Czy udane korzystanie z tych funkcji wymaga zainstalowania zarówno funkcji MOICE, jak i File Block?**  
Nie, technologie te są od siebie niezależne, lecz w razie potrzeby mogą być zainstalowane i/lub włączone jednocześnie. Firma Microsoft gorąco zaleca jednak użycie obu tych funkcji jednocześnie, co w przypadku występowania zagrożeń pozwala na uzyskanie najwyższego poziomu ochrony.

**Czy instalacja funkcji MOICE wymaga posiadania jakiegoś oprogramowania?**  
Funkcja MOICE wymaga zainstalowanego Pakietu zgodności dla systemu Microsoft Office dla formatów plików programów Word, Excel i PowerPoint 2007 i może być używana tylko z pakietami Office 2003 i Office 2007.

**Gdzie w witrynie Microsoft Update firma Microsoft zamieści informacje o aktualizacji funkcji MOICE?**  
Aktualizacja funkcji MOICE zostanie dostarczona 12 czerwca 2007 r. jako zalecana aktualizacja w witrynie Microsoft Update. Wcześniej użytkownicy będą mogli pobrać aktualizację funkcji MOICE z Centrum pobierania firmy Microsoft.

**W jaki sposób funkcja MOICE zapewnia ochronę użytkownikowi?**  
Działanie funkcji MOICE polega na konwertowaniu plików pakietu Office 2003 w formacie binarnym na nowszy otwarty format XML pakietu Office 2007. Konwersja niebezpiecznego pliku przez funkcję MOICE nie powiedzie się, zostanie utworzona bezpieczna wersja pliku lub nastąpi awaria konwertera — ochronę zapewnia użytkownikowi sam proces konwersji oraz osiągnięcie jednego z trzech możliwych rezultatów. Proces konwersji przebiega ponadto w izolowanym środowisku, tak więc nawet w przypadku, gdy konwertowany plik zawiera kod wykorzystujący lukę z zabezpieczeniach, prawdopodobieństwo oddziaływania tego kodu na system użytkownika jest niezmiernie małe.

**Czy należy zainstalować funkcję MOICE, nawet jeśli pakiet Office 2003 lub pakiet Office 2007 był regularnie aktualizowany?**  
Funkcja MOICE zapewnia ograniczenie zagrożenia, z którego użytkownicy oraz administratorzy mogą skorzystać w celu zapewnienia sobie ochrony, gdy istnieje ryzyko ataku ze strony potencjalnie niebezpiecznych dokumentów pakietu Office 2003 w formacie binarnym. Zagrożenie takie może wystąpić, nawet jeśli posiadane oprogramowanie pakietu Office 2003 było zawsze aktualne, na przykład w przypadku wykrycia nowej, nieznanej wcześniej luki w zabezpieczeniach pakietu Office typu „zero-day”, która mogłaby umożliwić atak skierowany przeciwko użytkownikom pakietu Microsoft Office.

**Czy instalacja lub włączenie funkcji File Block wymaga posiadania jakiegoś oprogramowania?**  
Funkcja File Block wymaga, aby użytkownicy zainstalowali jedną lub więcej spośród następujących aplikacji: Excel 2003, PowerPoint 2003 i Word 2003 lub Excel 2007, PowerPoint 2007 i Word 2007. W programach Excel 2007, PowerPoint 2007 i Word 2007 funkcjonalność File Block jest domyślnie wbudowana, lecz nie jest włączona. Aby włączyć ją w programie Excel 2003, PowerPoint 2003 i Word 2003 użytkownicy powinni zapoznać się z [artykułem 922849 bazy wiedzy Microsoft Knowledge Base (j.ang.)](http://support.microsoft.com/kb/922849), [artykułem 922848 bazy wiedzy Microsoft Knowledge Base (j.ang.)](http://support.microsoft.com/kb/922848) i [artykułem 922847 bazy wiedzy Microsoft Knowledge Base (j.ang.)](http://support.microsoft.com/kb/922847) w celu ustalenia, co należy zainstalować..

**Gdzie w witrynie Windows Update firma Microsoft zamieści informacje o aktualizacji funkcji File Block?**  
Funkcja File Block nie jest wprost wymieniona wśród aktualizacji w witrynie Microsoft Update. W pakiecie Microsoft Office 2007, a dokładnie w programach Excel 2007, PowerPoint 2007 i Word 2007 funkcjonalność File Block jest wbudowana domyślnie. Nie ma konieczności pobierania aktualizacji. Użytkownicy pakietu Microsoft Office 2003, a dokładnie programów Excel 2003, PowerPoint 2003 i Word 2003, muszą pobrać dodatkowe aktualizacje. Aby ustalić, w jaki sposób i skąd można pobrać aktualizacje w celu ich zainstalowania, użytkownicy powinni zapoznać się z [artykułem 922849 bazy wiedzy Microsoft Knowledge Base (j.ang.)](http://support.microsoft.com/kb/922849), [artykułem 922848 bazy wiedzy Microsoft Knowledge Base (j.ang.)](http://support.microsoft.com/kb/922848) i [artykułem 922847 bazy wiedzy Microsoft Knowledge Base (j.ang.)](http://support.microsoft.com/kb/922847).

**W jaki sposób funkcja File Block zapewnia ochronę użytkownikowi?**  
Funkcja File Block sprawia, że przed otwarciem określonych typów plików pakietu Office programy Excel 2003, PowerPoint 2003 i Word 2003 lub Excel 2007, PowerPoint 2007 i Word 2007 sprawdzają podklucz FileOpenBlock w rejestrze systemu Windows. W przypadku zainicjowania przez użytkownika otwarcia pliku w pakiecie Office oprogramowanie pakietu Office sprawdzi najpierw podklucz FileOpenBlock. Otwarcie pliku zostanie zablokowane, jeśli dany typ pliku znajduje się na liście ograniczeń; w przeciwnym wypadku plik zostanie otwarty w zwykły sposób.

**Czy należy zainstalować funkcję File Block, nawet jeśli pakiet Office 2003 lub pakiet Office 2007 był regularnie aktualizowany?**  
Funkcja File Block zapewnia dodatkowe ograniczenie zagrożenia, z którego użytkownicy oraz administratorzy mogą skorzystać w celu zapewnienia sobie ochrony, gdy istnieje ryzyko ataku ze strony potencjalnie niebezpiecznych typów plików pakietów Office 2003 lub Office 2007. Zagrożenie takie może wystąpić, nawet jeśli posiadane oprogramowanie pakietu Office 2003 lub Office 2007 było zawsze aktualne, na przykład w przypadku wykrycia nowej, nieznanej wcześniej luki w zabezpieczeniach pakietu Office typu „zero-day”, a następnie wykorzystania jej do ataku skierowanego przeciwko użytkownikom pakietu Microsoft Office.

Zalecane czynności
------------------

-   Firma Microsoft zachęca użytkowników pakietu Microsoft Office do zapoznania się z informacjami na temat omówionych w tym poradniku nowych funkcji pakietu Office i rozważenia ich instalacji. Klienci zainteresowani uzyskaniem dodatkowych informacji na temat omawianych funkcji powinni zapoznać się z [artykułem 935865 bazy wiedzy Microsoft Knowledge Base (j.ang.)](http://support.microsoft.com/kb/935865), [artykułem 922849 bazy wiedzy Microsoft Knowledge Base (j.ang.)](http://support.microsoft.com/kb/922849), [artykułem 922848 bazy wiedzy Microsoft Knowledge Base (j.ang.)](http://support.microsoft.com/kb/922848) oraz [artykułem 922847 bazy wiedzy Microsoft Knowledge Base (j.ang.)](http://support.microsoft.com/kb/922847).  

### Other Information

**Zasoby:**

-   Aby przekazać własne uwagi, należy wypełnić formularz w następującej [witrynie sieci Web (j.ang.)](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).  
-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.  

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   V1.0 (21 maja 2007 r.): Poradnik opublikowany.  

*Built at 2014-04-18T01:50:00Z-07:00*
