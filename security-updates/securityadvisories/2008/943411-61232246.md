---
TOCTitle: 943411
Title: Poradnik zabezpieczeń firmy Microsoft 943411
ms:assetid: 943411
ms:contentKeyID: 61232246
ms:mtpsurl: 'https://technet.microsoft.com/pl-PL/library/943411(v=Security.10)'
---

Poradnik zabezpieczeń firmy Microsoft 943411
============================================

Aktualizacja udoskonalająca funkcję Windows Sidebar Protection
--------------------------------------------------------------

Opublikowano: 8 stycznia 2008

Aktualizacja dostępna jest dla obsługiwanych obecnie wersji systemu operacyjnego Windows Vista. Aktualizacja udoskonalająca funkcję Windows Sidebar Protection umożliwia blokowanie przez pasek boczny systemu Windows uruchamiania gadżetów w jego obrębie. Więcej informacji na temat instalacji tej aktualizacji można znaleźć w [artykule 943411 bazy wiedzy Microsoft Knowledge Base. (j.ang.)](http://support.microsoft.com/kb/943411)Więcej informacji o tym, w jaki sposób funkcja Windows Sidebar Protection pomaga blokować uruchamianie w nim zainstalowanych gadżetów, można znaleźć w [artykule 941411 bazy wiedzy Microsoft Knowledge Base (j.ang.)](http://support.microsoft.com/kb/941411).

Dokument „[Sześć podpowiedzi z zakresu bezpieczeństwa wykorzystania gadżetów w systemie Windows Vista (j.ang.)](http://www.microsoft.com/protect/yourself/downloads/gadgets.mspx)” zawiera wskazówki dotyczące bezpiecznego pobierania i używania gadżetów. Dokument sieci MSDN „[Zabezpieczenie paska bocznego systemu Windows poprzez gadżety (j.ang.)](http://msdn2.microsoft.com/en-us/library/bb508510.aspx)” zawiera informacje na temat modelu zabezpieczeń paska bocznego systemu Windows. Dokument sieci MSDN „[Inspekcja gadżetów (j.ang.)](http://msdn2.microsoft.com/en-us/library/bb498012.aspx)” wskazuje najlepsze rozwiązania z zakresu bezpiecznego programowania, którymi należy się kierować podczas tworzenia gadżetów.

### Informacje ogólne

Przegląd
--------

**Cel poradnika:** Zawiera informacje o dostępności aktualizacji dla paska bocznego systemu Windows i objaśnienie jej przeznaczenia.

**Status poradnika:** Opublikowano artykuł w bazie wiedzy Microsoft Knowledge Base oraz odpowiednią aktualizację.

**Zalecenie:** Przeczytać wymieniony artykuł bazy wiedzy Knowledge Base i zainstalować odpowiedni pakiet aktualizacyjny.

| Materiały pomocnicze                                | Identyfikacja                                             |
|-----------------------------------------------------|-----------------------------------------------------------|
| **Artykuł w bazie wiedzy Microsoft Knowledge Base** | [943411 (j.ang.)](http://support.microsoft.com/kb/943411) |

Niniejszy poradnik dotyczy następującego oprogramowania.

|                                    |
|------------------------------------|
| Programy, których dotyczy poradnik |
| Windows Vista                      |
| Windows Vista x64 Edition          |

Często zadawane pytania
-----------------------

**Jaki zakres obejmuje poradnik?**  
Zawiera informacje o dostępności aktualizacji funkcji Windows Sidebar Protection i objaśnienie jej przeznaczenia.

**Co to są gadżety?**  
Gadżety to niewielkie aplikacje zaprojektowane w celu zapewniania informacji lub narzędzi użytkownikowi. System Windows Vista traktuje gadżety tak, jak każdy kod wykonywalny. Gadżety są napisane przy użyciu języka HTML i skryptów, ale ich kod HTML nie znajduje się na dowolnym serwerze zdalnym, tak jak kod stron sieci Web. Zawartość HTML gadżetu jest najpierw pobierana w pakiecie zasobów i plików konfiguracyjnych, a następnie uruchamiana z komputera lokalnego. Jest to proces pobierania podobny do pobierania aplikacji (plików .exe) z Internetu.

**Co to jest funkcja Windows Sidebar Protection?**  
Funkcja Windows Sidebar Protection pozwala systemowi Windows Vista na blokowanie uruchamiania gadżetów w obrębie paska bocznego systemu Windows w celu ułatwienia ochrony przez potencjalnymi lukami w zabezpieczeniach gadżetów.

**Dlaczego firma Microsoft udostępnia tę aktualizację?**  
Firma Microsoft udostępnia tę aktualizację, aby zapewnić dodatkowe możliwości ochrony paska bocznego systemu Windows. Aktualizacja umożliwia funkcji Windows Sidebar Protection blokowanie uruchamiania potencjalnie niebezpiecznych gadżetów, co ogranicza zagrożenie.

**Czy po zainstalowaniu tej aktualizacji gadżety będą nadal działać w pasku bocznym systemu Windows?**  
Tak. Po zainstalowaniu tej aktualizacji wszystkie gadżety będą nadal działać w pasku bocznym systemu Windows. Ta aktualizacja nie blokuje działania konkretnych gadżetów w pasku bocznym systemu Windows. Aktualizacja ułatwia ochronę paska bocznego systemu Windows przed potencjalnymi przyszłymi lukami w zabezpieczeniach gadżetów.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Nie. Niniejsza aktualizacja zwiększa możliwości paska bocznego systemu Windows, ale nie jest związana z luką w zabezpieczeniach istniejącą obecnie w pasku bocznym lub dostępnych gadżetach.

**Gdzie w witrynie Windows Update firma Microsoft zamieści informacje o tej aktualizacji?**  
Aktualizacja funkcji Windows Sidebar Protection zalicza się do aktualizacji o wysokim priorytecie w witrynie Windows Update. W witrynie Windows Update znajdzie się ona w kategorii „Wysoki priorytet” dla użytkowników, którzy nie pobierali jeszcze aktualizacji, a korzystają z wymienionego wyżej oprogramowania.

**Czy trzeba instalować tę aktualizację, nawet jeśli używany system Windows był aktualizowany na bieżąco?**  
Tak. Aktualizacja nie dotyczy żadnych krytycznych luk w zabezpieczeniach, natomiast zwiększa niezawodność i elastyczność paska bocznego systemu Windows.

**Czy ta aktualizacja będzie rozpowszechniana za pośrednictwem funkcji Aktualizacje automatyczne?**  
Tak, ta aktualizacja będzie rozpowszechniana za pośrednictwem funkcji Aktualizacje automatyczne dla oprogramowania wymienionego powyżej.

Zalecane czynności
------------------

**Przeczytać artykuł w bazie wiedzy Microsoft Knowledge Base związany z niniejszym poradnikiem**

Zaleca się, aby użytkownicy systemu Windows Vista zainstalowali tę aktualizację. Dodatkowe informacje o funkcji Windows Sidebar Protection można znaleźć w [artykule 943411 bazy wiedzy Microsoft Knowledge Base (j.ang.)](http://support.microsoft.com/kb/943411).

### Other Information

**Zasoby:**

-   Aby przekazać własne uwagi, należy wypełnić formularz w następującej [witrynie sieci Web (j.ang.)](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [pomocy i obsługi technicznej firmy Microsoft](http://support.microsoft.com/?ln=pl).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Informacje o sposobie kontaktowania się z międzynarodową pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).  
-   [Witryna sieci Web Microsoft TechNet Security](http://www.microsoft.com/poland/technet/security/default.mspx) zawiera dodatkowe informacje na temat zabezpieczeń w produktach firmy Microsoft.  

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   8 stycznia 2008 r.: Poradnik opublikowany.  

*Built at 2014-04-18T01:50:00Z-07:00*
