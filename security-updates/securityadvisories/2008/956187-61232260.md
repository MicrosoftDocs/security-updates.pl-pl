---
TOCTitle: 956187
Title: Poradnik zabezpieczeń firmy Microsoft 956187
ms:assetid: 956187
ms:contentKeyID: 61232260
ms:mtpsurl: 'https://technet.microsoft.com/pl-PL/library/956187(v=Security.10)'
---

Poradnik zabezpieczeń firmy Microsoft 956187
============================================

Zwiększony poziom zagrożenia ze strony luki w zabezpieczeniach DNS umożliwiającej fałszowanie
---------------------------------------------------------------------------------------------

Opublikowano: 25 lipca 2008

8 lipca 2008 r. firma Microsoft opublikowała [biuletyn zabezpieczeń MS08-037](http://go.microsoft.com/fwlink/?linkid=119620), w którym znalazły się aktualizacje zabezpieczeń chroniące klientów przed atakami na usługę Domain Name System systemu Windows z użyciem fałszowania. Firma Microsoft opublikowała tę aktualizację we współpracy z innymi dostawcami DNS, których dotknął zbliżony problem. Od czasu wspólnej publikacji aktualizacji zagrożenie dla systemów DNS wzrosło. Powodem tego było zwiększenie powszechnej wiedzy o tych atakach, jak również opublikowanie w Internecie szczegółowego kodu wykorzystującego omawianą lukę w zabezpieczeniach.

Firmie Microsoft nie są obecnie znane przypadki ataków przy użyciu kodu wykorzystującego tę lukę. Firma nie otrzymała też dotąd informacji o występujących w związku z luką problemach u klientów. Ataki zaczną jednak prawdopodobnie występować ze względu na opublikowanie kodu udowadniającego istnienie luki. Firma Microsoft aktywnie monitoruje sytuację, aby zapewnić użytkownikom najnowsze informacje i w razie potrzeby dostarczyć im odpowiednie wskazówki.

Prowadzone przez firmę Microsoft dochodzenie związane z tym kodem wykorzystującym lukę w zabezpieczeniach pozwoliło stwierdzić, że nie stanowi on zagrożenia dla klientów firmy Microsoft, którzy zainstalowali aktualizacje wyszczególnione w [biuletynie zabezpieczeń firmy Microsoft MS08-037](http://go.microsoft.com/fwlink/?linkid=119620). Firma Microsoft nadal zaleca klientom zastosowanie tych aktualizacji do produktów, których dotyczy problem, poprzez włączenie w systemie Windows funkcji Aktualizacje automatyczne.

Firma Microsoft rozpoznała znane problemy dotyczące aktualizacji oferowanych w [biuletynie zabezpieczeń firmy Microsoft MS08-037](http://go.microsoft.com/fwlink/?linkid=119620). Więcej informacji o znanych problemach z instalacją można znaleźć w sekcji **Często zadawane pytania dotyczące tej aktualizacji zabezpieczeń** w [biuletynie zabezpieczeń firmy Microsoft MS08-037](http://go.microsoft.com/fwlink/?linkid=119620) oraz w sekcji **Znane problemy** w [artykule 953230 bazy wiedzy Microsoft Knowledge Base](http://support.microsoft.com/kb/953230).

### Informacje ogólne

Przegląd
--------

**Cel poradnika:** Poinformowanie klientów o zwiększonym poziomie zagrożenia i zalecenie, by niezwłocznie zainstalowali oni aktualizacje oferowane w [biuletynie zabezpieczeń firmy Microsoft MS08-037](http://go.microsoft.com/fwlink/?linkid=119620).

**Status poradnika:** Poradnik opublikowany. Ponieważ opisywany problem jest objęty [biuletynem zabezpieczeń firmy Microsoft MS08-037](http://go.microsoft.com/fwlink/?linkid=119620), nie jest wymagana żadna dodatkowa aktualizacja.

**Zalecenie:** Zaleca się zapoznanie się z wymienionym biuletynem i zastosowanie odpowiednich aktualizacji w celu zwiększenia poziomu bezpieczeństwa.

| Materiały pomocnicze                                | Identyfikacja                                                                    |
|-----------------------------------------------------|----------------------------------------------------------------------------------|
| **Nr ref. CERT**                                    | [VU\#800113](http://www.kb.cert.org/vuls/id/800113)                              |
| **Nr ref. CVE**                                     | [CVE-2008-1447](http://www.cve.mitre.org/cgi-bin/cvename.cgi?name=cve-2008-1447) |
| **Artykuł w bazie wiedzy Microsoft Knowledge Base** | [953230](http://support.microsoft.com/kb/953230)                                 |
| **Biuletyn zabezpieczeń**                           | [MS08-037](http://go.microsoft.com/fwlink/?linkid=119620)                        |

Niniejszy poradnik dotyczy następującego oprogramowania.

|                                                                                                                                                                     |
|---------------------------------------------------------------------------------------------------------------------------------------------------------------------|
| Programy, których dotyczy poradnik                                                                                                                                  |
| Microsoft Windows 2000 z dodatkiem Service Pack 4                                                                                                                   |
| Windows XP z dodatkiem Service Pack 2 i Windows XP z dodatkiem Service Pack 3                                                                                       |
| Windows XP Professional x64 Edition oraz Microsoft Windows XP Professional x64 Edition z dodatkiem Service Pack 2                                                   |
| Windows Server 2003 z dodatkiem Service Pack 1 i Windows Server 2003 z dodatkiem Service Pack 2                                                                     |
| Windows Server 2003 x64 Edition i Windows Server 2003 x64 Edition z dodatkiem Service Pack 2                                                                        |
| Systemy operacyjne Windows Server 2003 z dodatkiem SP1 dla systemów z procesorem Itanium oraz Windows Server 2003 z dodatkiem SP2 dla systemów z procesorem Itanium |
| Windows Server 2008 dla systemów 32-bitowych                                                                                                                        |
| Windows Server 2008 dla systemów opartych na procesorach X64                                                                                                        |

Często zadawane pytania
-----------------------

**Jaki zakres obejmuje poradnik?**  
Poradnik zawiera przeznaczone dla klientów powiadomienie o zwiększonym poziomie zagrożenia implementacji usługi DNS firmy Microsoft oraz zalecenie niezwłocznego zainstalowania aktualizacji z [biuletynu zabezpieczeń firmy Microsoft MS08-037](http://go.microsoft.com/fwlink/?linkid=119620).

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Nie. Problem nie dotyczy klientów, którzy zainstalowali aktualizacje zabezpieczeń objęte [biuletynem zabezpieczeń firmy Microsoft MS08-037](http://go.microsoft.com/fwlink/?linkid=119620).

**Gdzie leży przyczyna tego zagrożenia?**  
Usługa DNS w kliencie i serwerze DNS systemu Windows nie zapewnia wystarczającej entropii przy wykonywaniu kwerend DNS.

**Co to jest DNS (system nazw domen)?**  
DNS (system nazw domen) to jeden z pakietów protokołów tworzących TCP/IP, będący standardem branżowym. Usługa DNS implementowana jest przy użyciu dwóch składników oprogramowania: serwera DNS i klienta DNS (lub programu rozpoznawania nazw). Oba te składniki pracują w tle jako aplikacje usługowe. Zasoby sieciowe identyfikuje się przy użyciu numerycznych adresów IP, lecz zapamiętanie ich sprawia trudność użytkownikom sieci. W bazie danych DNS znajdują się rekordy z mapowaniami adresów zasobów sieciowych w postaci przyjaznej dla użytkownika, takich jak www.microsoft.com, na adresy IP używane podczas komunikacji z tymi zasobami. W tej sposób usługa DNS działa jak urządzenie mnemotechniczne, ułatwiając użytkownikom sieci zapamiętywanie informacji o zasobach sieciowych. Aby uzyskać więcej informacji i zapoznać się z diagramami logicznymi ilustrującymi pozycję DNS wśród innych technologii systemu Windows, przeczytaj artykuł [Co to jest DNS](http://technet2.microsoft.com/windowsserver/en/library/ff937311-03ce-4d04-b72c-b39c4d51cb361033.mspx) w witrynie TechNet.

**Co to jest pamięć podręczna DNS?**  
Usługa buforowanego rozpoznawania nazw lub pamięć podręczna DNS (Domain Name System) to usługa, która zapisuje odpowiedzi na zapytania DNS, aby zapobiec powtórnym zapytaniom serwera DNS o te same informacje. Aby uzyskać więcej informacji, zobacz artykuł [DnsCache](http://www.microsoft.com/technet/prodtechnol/windows2000serv/reskit/regentry/30643.mspx?mfr=true) lub artykuł [DNS Resolver Cache Service](http://www.microsoft.com/technet/prodtechnol/windows2000serv/reskit/cnet/cnbc_imp_qxht.mspx?mfr=true) w sieci TechNet. Więcej informacji na temat zatruwania pamięci podręcznej DNS znajduje się w artykule [Attack detection](http://www.microsoft.com/technet/isa/2004/help/fw_alertattack.mspx?mfr=true) w witrynie Technet.

**Jakie mogą być skutki wykorzystania tej funkcji przez osobę atakującą?**  
Osoba atakująca, której uda się wykorzystać tę lukę, może wstawić dowolny adres do pamięci podręcznej DNS. Jest to atak znany jako zatruwanie pamięci podręcznej DNS.

Zalecane czynności
------------------

-   Firma Microsoft zaleca klientom natychmiastowe zainstalowanie aktualizacji oferowanych w [biuletynie zabezpieczeń firmy Microsoft MS08-037](http://go.microsoft.com/fwlink/?linkid=119620).  

### Other Information

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/?ln=pl).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   25 lipca 2008 r.: Poradnik opublikowany.  

*Built at 2014-04-18T01:50:00Z-07:00*
