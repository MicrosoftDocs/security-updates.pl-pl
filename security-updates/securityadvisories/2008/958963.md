---
TOCTitle: 958963
Title: Poradnik zabezpieczeń firmy Microsoft 958963
ms:assetid: 958963
ms:contentKeyID: 61232262
ms:mtpsurl: 'https://technet.microsoft.com/pl-PL/library/958963(v=Security.10)'
---

Poradnik zabezpieczeń firmy Microsoft 958963
============================================

Opublikowano kod wykorzystujący lukę z zabezpieczeniach wpływającą na usługę Serwer
-----------------------------------------------------------------------------------

Opublikowano: 27 października 2008

Firma Microsoft posiada informacje, że w Internecie opublikowano szczegółowy kod wykorzystujący lukę, który prezentuje wykonanie kodu, związany z luką w zabezpieczeniach usuwaną przez aktualizację zabezpieczeń [MS08-067](http://technet.microsoft.com/security/bulletin/ms08-067). Kod ten prezentuje wykonanie kodu w systemie Windows 2000, Windows XP i Windows Server 2003. Firma Microsoft została poinformowana o niewielkiej liczbie ukierunkowanych aktywnych ataków, w których wykorzystywany jest ten kod. Obecnie brak samopowielających się ataków związanych z tą luką. Firma Microsoft uaktywniła proces Software Security Incident Response Process (SSIRP - proces reagowania na wydarzenia związane z bezpieczeństwem oprogramowania) i kontynuuje badanie tego problemu.

Badania kodu wykorzystującego lukę potwierdziły fakt, że zagrożenie nie dotyczy klientów, którzy zainstalowali aktualizacje objęte biuletynem [MS08-067](http://technet.microsoft.com/security/bulletin/ms08-067).  Firma Microsoft w dalszym ciągu zaleca klientom zastosowanie aktualizacji do produktów podlegających usterce poprzez włączenie funkcji Aktualizacje automatyczne w systemie Windows.

Firma Microsoft kontynuuje współpracę z partnerami MSRA i MAPP, aby umożliwić zwiększenie ochrony, jaką ich produkty zapewniają użytkownikom. Dokonaliśmy aktualizacji naszych produktów zabezpieczających Windows Live Safety Scanner, Windows Live One Care i Forefront, oferując klientom dodatkowe zabezpieczenia. Współpracujemy także z naszymi partnerami w ramach inicjatywy Global Infrastructure Alliance for Internet Safety (GIAIS), podejmując kroki zmierzające do powstrzymania rozprzestrzeniania się ataków.

Klienci, którym wydaje się, że spotkali się z problemem spowodowanym opisywaną luką, mogą skontaktować się z Biurem Obsługi Klienta. Aby uzyskać pomoc dotyczącą aktualizacji zabezpieczeń lub zagrożenia wirusami, w Ameryce Północnej można skontaktować się z Biurem Obsługi Klienta, dzwoniąc pod bezpłatny numer 1-866-PCSAFETY. Klienci z innych krajów mogą poprosić o pomoc, korzystając z dowolnej z metod wymienionych na stronie <http://www.microsoft.com/protect/support/default.mspx> (kliknij hiperłącze **select your region** (wybierz swój region) w pierwszym akapicie).

Czynniki ograniczające zagrożenie:

-   Problem nie dotyczy klientów, którzy zainstalowali aktualizację zabezpieczeń objętą biuletynem [MS08-067](http://technet.microsoft.com/security/bulletin/ms08-067).  
-   Szczególnie zagrożone przez tę lukę są systemy Windows 2000, Windows XP i Windows Server 2003. Klienci korzystający z tych platform powinni jak najszybciej zastosować aktualizację zabezpieczeń [MS08-067](http://technet.microsoft.com/security/bulletin/ms08-067).  
-   Chociaż zainstalowanie aktualizacji jest zalecanym sposobem postępowania, klienci którzy zastosowali czynniki ograniczające zagrożenie opisane w biuletynie zabezpieczeń [MS08-067](http://technet.microsoft.com/security/bulletin/ms08-067), podlegają zagrożeniu i niebezpieczeństwu ataku w minimalnym stopniu.  

### Informacje ogólne

Przegląd
--------

**Cel poradnika:** Powiadomienie o dostępności aktualizacji zabezpieczeń wspomagającej ochronę przed potencjalnym zagrożeniem.

**Status poradnika:** Ponieważ opisywany problem jest objęty biuletynem zabezpieczeń [MS08-067](http://technet.microsoft.com/security/bulletin/ms08-067), nie jest wymagana żadna dodatkowa aktualizacja.

**Zalecenie:** W celu zapewnienia ochrony przed opisywanym zagrożeniem należy zainstalować aktualizację zabezpieczeń objętą biuletynem [MS08-067](http://technet.microsoft.com/security/bulletin/ms08-067).

| Materiały pomocnicze                                | Identyfikacja                                                                    |
|-----------------------------------------------------|----------------------------------------------------------------------------------|
| **Nr ref. CVE**                                     | [CVE-2008-4250](http://www.cve.mitre.org/cgi-bin/cvename.cgi?name=cve-2008-4250) |
| **Artykuł w bazie wiedzy Microsoft Knowledge Base** | [958963](http://support.microsoft.com/kb/958963)                                 |
| **Biuletyn zabezpieczeń firmy Microsoft**           | [MS08-067](http://technet.microsoft.com/security/bulletin/ms08-067)              |
| **Nr ref. CERT**                                    | [VU\#827267](http://www.kb.cert.org/vuls/id/827267)                              |

Niniejszy poradnik dotyczy następującego oprogramowania.

|                                                                                                                                                                     |
|---------------------------------------------------------------------------------------------------------------------------------------------------------------------|
| Programy, których dotyczy poradnik                                                                                                                                  |
| Microsoft Windows 2000 z dodatkiem Service Pack 4                                                                                                                   |
| Windows XP z dodatkiem Service Pack 2 i Windows XP z dodatkiem Service Pack 3                                                                                       |
| Windows XP Professional x64 Edition oraz Microsoft Windows XP Professional x64 Edition z dodatkiem Service Pack 2                                                   |
| Windows Server 2003 z dodatkiem Service Pack 1 i Windows Server 2003 z dodatkiem Service Pack 2                                                                     |
| Windows Server 2003 x64 Edition i Windows Server 2003 x64 Edition z dodatkiem Service Pack 2                                                                        |
| Systemy operacyjne Windows Server 2003 z dodatkiem SP1 dla systemów z procesorem Itanium oraz Windows Server 2003 z dodatkiem SP2 dla systemów z procesorem Itanium |

Często zadawane pytania
-----------------------

**Jaki zakres obejmuje poradnik?**  
Firma Microsoft posiada informacje o publicznym udostępnieniu kodu wykorzystania luki w zabezpieczeniach opisanej w biuletynie zabezpieczeń firmy Microsoft [MS08-067](http://technet.microsoft.com/security/bulletin/ms08-067). Luka ta dotyczy oprogramowania wymienionego w sekcji „Przegląd”.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Firma Microsoft usunęła tę lukę w zabezpieczeniach w aktualizacji zabezpieczeń [MS08-067](http://technet.microsoft.com/security/bulletin/ms08-067). Problem nie dotyczy klientów, którzy zainstalowali aktualizację zabezpieczeń objętą biuletynem MS08-067. Nie jest wymagana żadna dodatkowa aktualizacja.

**Co powoduje lukę w zabezpieczeniach?**  
Usługa Serwer nieprawidłowo przetwarza specjalnie spreparowane żądania zdalnego wywoływania procedury (RPC).

**Jakie mogą być skutki wykorzystania luki przez osobę atakującą?**  
Osoba atakująca może wykorzystać tę usterkę za pośrednictwem interfejsu RPC bez uwierzytelnienia, aby wykonać dowolny kod. Osoba taka może wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.

**Co to jest usługa Serwer?**  
Usługa Serwer zapewnia obsługę zdalnego wywoływania procedur oraz udostępniania plików, drukarek i nazwanych potoków w sieci. Usługa Serwer umożliwia udostępnianie zasobów lokalnych (takich jak dyski i drukarki) innym użytkownikom sieci. Ponadto umożliwia ona komunikację między potokami nazwanymi w aplikacjach działających na różnych komputerach, która służy do zdalnego wywoływania procedur.

**Co to jest RPC?**  
Zdalne wywoływanie procedury (Remote Procedure Call) jest protokołem, za pomocą którego program może zażądać usługi od programu uruchomionego na innym komputerze w sieci. Protokół RPC wspomaga współdziałanie, ponieważ program korzystający z niego nie musi znać protokołów sieciowych obsługujących komunikację. Program żądający usługi za pośrednictwem protokołu RPC jest klientem, natomiast program udostępniający usługi jest serwerem.

**Czy z instalacją aktualizacji zabezpieczeń firmy Microsoft, która chroni przed zagrożeniem, wiążą się jakieś problemy?**  
Nie. Firma Microsoft usilnie zaleca klientom natychmiastowe zainstalowanie tej aktualizacji.

Zalecane czynności
------------------

Zainstalowanie aktualizacji opublikowanej razem z biuletynem zabezpieczeń [MS08-067](http://technet.microsoft.com/security/bulletin/ms08-067) zabezpiecza komputer przed atakiem zidentyfikowanym w opublikowanym publicznie dowodzie kodu koncepcyjnego. Klientom, którzy nie zainstalowali aktualizacji, zaleca się zastosowanie obejść opisanych w biuletynie [MS08-067](http://technet.microsoft.com/security/bulletin/ms08-067).

-   **Chroń swój komputer**  

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).

-   **Regularne aktualizowanie systemu Windows**  

    Każdy użytkownik systemu Windows powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić [witrynę Windows Update](http://windowsupdate.microsoft.com/), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli opcja Aktualizacje automatyczne jest włączona, aktualizacje są pobierane do komputera zaraz po opublikowaniu, ale musisz upewnić się, czy zostaną zainstalowane.

-   **Zastosowanie rozwiązań wymienionych w biuletynie firmy Microsoft**  

    Biuletyn zabezpieczeń [MS08-067](http://technet.microsoft.com/security/bulletin/ms08-067) wymienia dostępne rozwiązania, które mogą zostać wykorzystane do ochrony systemów przed skutkami tej luki.

### Other Information

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/?ln=pl).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   27 października 2008 r.: Data publikacji poradnika  

*Built at 2014-04-18T01:50:00Z-07:00*
