---
TOCTitle: 954462
Title: Poradnik zabezpieczeń firmy Microsoft 954462
ms:assetid: 954462
ms:contentKeyID: 61232256
ms:mtpsurl: 'https://technet.microsoft.com/pl-PL/library/954462(v=Security.10)'
---

Poradnik zabezpieczeń firmy Microsoft 954462
============================================

Zwiększenie liczby ataków przy użyciu iniekcji SQL wykorzystujących niezweryfikowane dane wejściowe użytkownika
---------------------------------------------------------------------------------------------------------------

Opublikowano: 24 czerwca 2008

Firma Microsoft zdaje sobie sprawę z obserwowanego ostatnio wzrostu liczby ataków wymierzonych w witryny sieci Web wykorzystujące technologie Microsoft ASP i ASP.NET, w których nie stosuje się standardowych zasad dotyczących bezpiecznego programowania aplikacji sieci Web. Ataki te nie wykorzystują określonych luk w zabezpieczeniach oprogramowania, lecz wymierzone są przeciwko witrynom sieci Web, w których nie zastosowano standardowych zasad bezpiecznego tworzenia kodu związanego z dostępem do danych i operacjach na danych przechowywanych w relacyjnych bazach danych. Udany atak przy użyciu iniekcji SQL może umożliwić osobie atakującej dostęp do danych w bazach danych i być może zdalne wykonanie kodu. Klienci przeglądający serwer, do którego się włamano, mogą być nieświadomie przekierowywani do złośliwych witryn mogących instalować złośliwe oprogramowanie na ich komputerach.

**Czynniki ograniczające zagrożenie:**

Tej luki w zabezpieczeniach nie można wykorzystać w przypadku aplikacji sieci Web, w których zastosowano ogólnie przyjęte standardowe zasady dotyczące bezpiecznego programowania aplikacji sieci Web polegające na weryfikacji danych wejściowych użytkownika.

### Informacje ogólne

Przegląd
--------

**Cel poradnika:** Ułatwienie administratorom identyfikacji i skorygowania kodu aplikacji ASP i ASP.NET sieci Web, w których istnieje luka i w których nie stosuje się standardowych zasad dotyczących bezpiecznego programowania aplikacji sieci Web.

**Status poradnika:** Opublikowano Poradnik zabezpieczeń firmy Microsoft i powiązane z nim narzędzia.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych. Zaleca się także, aby administratorzy serwerów ocenili skuteczność omawianych narzędzi i stosowali je odpowiednio do potrzeb.

Niniejszy biuletyn dotyczy następującego oprogramowania:

|                                     |
|-------------------------------------|
| Programy, których dotyczy poradnik  |
| Technologie Microsoft ASP i ASP.NET |

Często zadawane pytania
-----------------------

**Jaki zakres obejmuje poradnik?**  
Zadaniem niniejszego poradnika jest pomoc administratorom witryn sieci Web w rozpoznaniu potencjalnych problemów z kodem wykorzystywanych przez nich aplikacji sieci Web, który może być podatny na ataki przy użyciu iniekcji SQL, a także dostarczenie tymczasowych rozwiązań zmniejszających zagrożenie takimi atakami na serwer w czasie, gdy trwać będzie naprawa aplikacji.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Nie. Kod aplikacji sieci Web, przy którego tworzeniu stosowano ogólnie przyjęte standardowe zasady dotyczące zabezpieczeń, jest zawsze znacznie mniej narażony na ataki wykorzystujące iniekcję SQL. Chociaż omawiany problem nie jest luką w zabezpieczeniach, poradnik opublikowano w celu zapewnienia dodatkowych ostrzeżeń i pomocy dla administratorów narażonych witryn.

**Gdzie leży przyczyna tego zagrożenia?**  
Niemożność prawidłowego sprawdzenia danych wejściowych użytkownika może pozwolić osobie atakującej na iniekcję poleceń SQL do pól wejściowych, a następnie ich wykonanie w odniesieniu do źródła danych i w konsekwencji uszkodzenie bazy danych lub wykonanie kodu na serwerze.

**Jakie mogą być skutki wykorzystania tej funkcji przez osobę atakującą?**  
Osoby atakujące mogą przygotować zautomatyzowany atak z wykorzystaniem luk w zabezpieczeniach pozwalających na iniekcję SQL wobec stron sieci Web, w przypadku których nie zastosowano standardowych zasad dotyczących bezpiecznego programowania aplikacji sieci Web. Po włamaniu się do witryny osoba atakująca może przeprowadzić szereg złośliwych działań na serwerze, w tym usunięcie bazy danych czy przekierowanie przeglądających serwer klientów złośliwych witryn mogących instalować złośliwe oprogramowanie na ich komputerach.

Zalecane czynności
------------------

Firma Microsoft znalazła kilka narzędzi, które mogą być pomocne dla administratorów. Służą one do wykrywania, obrony oraz rozpoznawania kodu, który mógłby zostać wykorzystany przez osoby atakujące.

-   **Wykrywanie — HP Scrawlr**  

    Firma Hewlett Packard przygotowała bezpłatny skaner, który pozwala stwierdzić, czy dana witryna jest podatna na iniekcje SQL. Narzędzie to wraz z informacjami na temat jego stosowania można znaleźć na stronie [Finding SQL Injection with Scrawlr](http://www.communities.hp.com/securitysoftware/blogs/spilabs/archive/2008/06/23/finding-sql-injection-with-scrawlr.aspx) w witrynie [HP Security Center](http://www.communities.hp.com/securitysoftware/).

    **Szczegółowy opis:**
    Narzędzie to będzie służyć do analizy typu „black-box” (czyli nie będzie potrzebny kod źródłowy). Po wprowadzeniu przez użytkownika początkowego adresu URL narzędzie wykona następujące działania:

    -   Rekurencyjne przeszukanie podanego adresu URL pod kątem hiperłączy w celu zbudowania drzewa witryny.  
    -   Sprawdzenie wszystkich wykrytych łączy pod kątem możliwości pełnej iniekcji SQL poprzez wysłanie żądań HTTP z ciągami ataku przy użyciu iniekcji SQL w postaci pól, parametrów ciągów kwerendy i wartości plików cookie.  
    -   Zbadanie odpowiedzi HTTP serwera pod kątem komunikatów o błędach SQL, które wskazywałyby na podatność na ataki z użyciem iniekcji SQL.  
    -   Zgłoszenie użytkownikowi wszystkich stron uznanych za podatne wraz z odpowiednimi polami wejściowymi. Przykładowo narzędzie to może zgłosić, że zagrożenie atakiem dotyczy pól „username” i „password” na stronie „foo.asp”.  

-   **Obrona — UrlScan version 3.0 Beta**  

    UrlScan version 3.0 Beta to narzędzie zabezpieczające firmy Microsoft ograniczające zakres typów żądań HTTP, jakie może przetworzyć program Internet Information Services (IIS). Program UrlScan blokuje określone żądania HTTP i dzięki temu zapobiega docieraniu do aplikacji sieci Web na serwerze żądań, które mogłyby okazać się szkodliwe. Program UrlScan 3.0 może być zainstalowany na serwerach IIS 5.1 i nowszych, w tym IIS 7.0. Program UrlScan 3.0 można pobrać ze strony [URLScan Tool 3.0 Beta](http://learn.iis.net/page.aspx/473/using-urlscan).
    **Szczegółowy opis:**
    Program UrlScan version 3.0 to narzędzie pozwalające zastosować wiele różnych reguł, które podnoszą poziom ochrony aplikacji sieci Web na serwerach przed atakami z użyciem iniekcji SQL. Obejmuje następujące usługi:

    -   Możliwość niezależnego stosowania reguł odmowy do poszczególnych adresów URL, kwerend, wszystkich lub wybranych nagłówków lub dowolnego połączenia tych elementów.  
    -   Ogólną sekcję DenyQueryString, która pozwala dodawać reguły odmowy dla kwerend z możliwością sprawdzenia także odkodowanych ciągów kwerend.  
    -   Zdolność do wykorzystania zakodowanych sekwencji w regułach odmowy, co pozwala odrzucać znaki CRLF i inne sekwencje znaków niedrukowalnych.  
    -   Można zainstalować wiele wystąpień programu UrlScan w charakterze filtrów witryny, stosując dla każdego z nich własne opcje konfiguracji i rejestrowania (urlscan.ini).  
    -   Powiadomienia o zmianie konfiguracji (urlscan.ini) będą przekazywane do procesów roboczych bez konieczności ich odtwarzania. Wyjątkiem są ustawienia dziennika.  
    -   Rozszerzenie rejestrowania pozwala uzyskać dokładniejszy opis błędów konfiguracji.  

-   **Identyfikacja — Microsoft Source Code Analyzer for SQL Injection**  

    Powstało narzędzie do analizy kodu źródłowego SQL. Może ono służyć do wykrywania kodu ASP podatnego na ataki z iniekcją SQL. Można je znaleźć w [artykule 954476 bazy wiedzy Microsoft Knowledge Base](http://support.microsoft.com/kb/954476).

    **Szczegółowy opis:**

    Program Microsoft Source Code Analyzer for SQL Injection to samodzielne narzędzie, przy użyciu którego klienci mogą sprawdzić własny kod źródłowy ASP. Do narzędzia dołączona jest dokumentacja zawierająca omówienie sposobów na usunięcie problemów znalezionych w analizowanym kodzie. Poniżej wymieniono część spośród najważniejszych funkcji tego narzędzia:

    -   Skanowanie kodu źródłowego ASP pod kątem obecności kodu, który może powodować zagrożenie atakiem z iniekcją SQL.  
    -   Tworzenie informacji wyjściowych wskazujących problemy związane z kodem.  
    -   Narzędzie wykrywa tylko problemy w klasycznym kodzie ASP. Nie można go używać z kodem ASP.NET.  

-   **Informacje dodatkowe**  

    Firma Microsoft dysponuje także innymi zasobami, które mogą pomóc administratorom w identyfikacji i korygowaniu problemów podczas usuwania omawianej luki.

    -   Łącza do innych dokumentów dotyczących iniekcji SQL i standardowych zasad tworzenia kodu:  

        [Ochrona serwera SQL przed iniekcją](http://msdn.microsoft.com/en-us/library/aa224806.aspx)

        [Zapobieganie iniekcjom SQL w ASP](http://msdn.microsoft.com/en-us/library/cc676512.aspx)

        [Jak to zrobić Ochrona przed iniekcją SQL w ASP.NET](http://msdn.microsoft.com/en-us/library/ms998271.aspx)

        [Techniki tworzenia kodu chroniące przed iniekcją SQL w ASP.NET](http://forums.asp.net/t/1254125.aspx)

        [Filtrowanie iniekcji SQL w klasycznym ASP](http://blogs.iis.net/nazim/archive/2008/04/28/filtering-sql-injection-from-classic-asp.aspx)

        [Blog poświęcony badaniu luk w zabezpieczeniach i obronie w zakresie ataków z iniekcją SQL](http://blogs.technet.com/swi/archive/2008/05/29/sql-injection-attack.aspx)

### Other Information

Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 lub (0-22) 594 19 99 od poniedziałku do piątku w godzinach od 8:00 do 20:00, w sobotę od 9:00 do 16:00, koszt połączenia wg stawek Twojego operatora. Klienci z innych krajów mogą uzyskać pomoc techniczną, korzystając z dowolnego ze sposobów wymienionych w witrynie [Pomoc i obsługa techniczna firmy Microsoft](http://support.microsoft.com/?ln=pl).
Wszyscy klienci powinni korzystać z najnowszych aktualizacji zabezpieczeń udostępnionych przez firmę Microsoft, by mieć pewność, że ich systemy są zabezpieczone przed próbami penetracji. Klienci, którzy włączyli funkcję aktualizacji automatycznych, będą automatycznie otrzymywać wszystkie aktualizacje systemu Windows. Więcej informacji na temat aktualizacji zabezpieczeń można znaleźć w witrynie [Centrum bezpieczeństwa Microsoft](http://www.microsoft.com/security/default.mspx).

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 lub (0-22) 594 19 99 od poniedziałku do piątku w godzinach od 8:00 do 20:00, w sobotę od 9:00 do 16:00, koszt połączenia wg stawek Twojego operatora. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/?ln=pl).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   24 czerwca 2008 r.: Data publikacji poradnika  

*Built at 2014-04-18T01:50:00Z-07:00*
