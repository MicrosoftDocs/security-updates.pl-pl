---
TOCTitle: 953818
Title: Poradnik zabezpieczeń firmy Microsoft 953818
ms:assetid: 953818
ms:contentKeyID: 61232253
ms:mtpsurl: 'https://technet.microsoft.com/pl-PL/library/953818(v=Security.10)'
---

Poradnik zabezpieczeń firmy Microsoft 953818
============================================

Mieszane zagrożenie wynikające z łączonych ataków za pośrednictwem przeglądarki Safari firmy Apple na platformie Windows
------------------------------------------------------------------------------------------------------------------------

Opublikowano: 30 maja 2008 | Zaktualizowano: 14 kwietnia 2009

**Wersja:** 2.0

Firma Microsoft zbadała nowe publiczne doniesienia dotyczące mieszanego zagrożenia umożliwiającego zdalne wykonanie kodu we wszystkich obsługiwanych wersjach systemu Windows XP i Windows Vista, jeżeli jest w nim zainstalowana przeglądarka Safari firmy Apple w wersji dla systemu Windows. Domyślnie przeglądarka Safari nie jest zainstalowana w systemie Windows XP lub Windows Vista; konieczne jest samodzielne jej zainstalowanie lub użycie aplikacji Uaktualnienia programów firmy Apple. Klienci, którzy korzystają z przeglądarki Safari w systemie Windows powinni zapoznać się z niniejszym poradnikiem.

Aby rozwiązać ten problem, opublikowano biuletyn zabezpieczeń firmy Microsoft [MS09-014](http://go.microsoft.com/fwlink/?linkid=146659), Zbiorcza aktualizacja zabezpieczeń dla programu Internet Explorer (963027), oraz [MS09-015](http://go.microsoft.com/fwlink/?linkid=146803), Luka w zabezpieczeniach funkcji SearchPath związana z mieszanym zagrożeniem (959426). Więcej informacji o tym problemie oraz łącza pobierania dostępnych aktualizacji zabezpieczeń można znaleźć w biuletynach zabezpieczeń [MS09-014](http://go.microsoft.com/fwlink/?linkid=146659) i [MS09-015](http://go.microsoft.com/fwlink/?linkid=146803).

Dział pomocy technicznej firmy Apple wydał poradnik zabezpieczeń dotyczący luki w zabezpieczeniach przeglądarki Safari 3.1.2 for Windows firmy Apple. Więcej informacji zawiera poradnik zabezpieczeń [About the security content of Safari 3.1.2 for Windows](http://support.apple.com/kb/ht2092) (Informacje na temat zabezpieczeń przeglądarki Safari 3.1.2 for Windows) firmy Apple.

Czynniki ograniczające zagrożenie:

-   Klienci, którzy zmienili domyślną lokalizację materiałów zapisywanych przez przeglądarkę Safari na dysku lokalnym nie podlegają temu mieszanemu zagrożeniu.  

### Informacje ogólne

Przegląd
--------

**Cel poradnika:** Wstępne powiadomienie klientów o luce w zabezpieczeniach i przekazanie dodatkowych informacji odnośnie jej wpływu na podlegające jej platformy Windows.

**Status poradnika:** Poradnik opublikowany.

**Zalecenie:** Zaleca się przeanalizowanie i ewentualne wykonanie zalecanych czynności konfiguracyjnych.

| Materiały pomocnicze                                | Identyfikacja                                                                    |
|-----------------------------------------------------|----------------------------------------------------------------------------------|
| **Artykuł w bazie wiedzy Microsoft Knowledge Base** | [953818](http://support.microsoft.com/kb/953818)                                 |
| **Biuletyn zabezpieczeń firmy Microsoft**           | [MS09-014](http://go.microsoft.com/fwlink/?linkid=146659)                        |
| **Biuletyn zabezpieczeń firmy Microsoft**           | [MS09-015](http://go.microsoft.com/fwlink/?linkid=146803)                        |
| **Nr ref. CVE**                                     | [CVE-2008-2540](http://www.cve.mitre.org/cgi-bin/cvename.cgi?name=cve-2008-2540) |

Niniejszy poradnik dotyczy następującego oprogramowania.

|                                                                                                                                                                                                                       |
|-----------------------------------------------------------------------------------------------------------------------------------------------------------------------------------------------------------------------|
| Programy, których dotyczy poradnik                                                                                                                                                                                    |
| Windows XP z dodatkiem Service Pack 2                                                                                                                                                                                 |
| Windows XP z dodatkiem Service Pack 3                                                                                                                                                                                 |
| Microsoft Windows XP Professional x64 Edition                                                                                                                                                                         |
| Windows XP Professional x64 Edition z dodatkiem Service Pack 2                                                                                                                                                        |
| Windows Vista                                                                                                                                                                                                         |
| Windows Vista z dodatkiem Service Pack 1                                                                                                                                                                              |
| Windows Vista x64 Edition                                                                                                                                                                                             |
| Windows Vista x64 Edition z dodatkiem Service Pack 1                                                                                                                                                                  |
| Internet Explorer 6 dla systemów: Windows XP z dodatkiem Service Pack 2, Windows XP z dodatkiem Service Pack 3, Windows XP Professional x64 Edition i Windows XP Professional x64 Edition z dodatkiem Service Pack 2  |
| Internet Explorer 7 dla systemów: Windows XP z dodatkiem Service Pack 2, Windows XP z dodatkiem Service Pack 3, Windows XP Professional x64 Edition i Windows XP Professional x64 Edition z dodatkiem Service Pack 2: |
| Internet Explorer 7 dla systemów Windows Vista, Windows Vista z dodatkiem Service Pack 1, Windows Vista x64 Edition i Windows Vista x64 Edition z dodatkiem Service Pack 1                                            |

Często zadawane pytania
-----------------------

**Jaki zakres obejmuje poradnik?**  
Niniejszy poradnik zawiera wyjaśnienia dotyczące publicznych doniesień o mieszanym zagrożeniu potencjalnie umożliwiającym zdalne uruchomienie kodu, które dotyka wszystkie obsługiwane edycje systemu Windows XP i Windows Vista. Aby uzyskać pełną listę programów, których dotyczy problem, należy zapoznać się z oprogramowaniem wymienionym w sekcji „Przegląd”.

**Czy opisywany problem jest luką w zabezpieczeniach wymagającą opublikowania przez firmę Microsoft aktualizacji zabezpieczeń?**  
Aby rozwiązać ten problem, opublikowano biuletyn zabezpieczeń firmy Microsoft [MS09-014](http://go.microsoft.com/fwlink/?linkid=146659), Zbiorcza aktualizacja zabezpieczeń dla programu Internet Explorer (963027), oraz [MS09-015](http://go.microsoft.com/fwlink/?linkid=146803), Luka w zabezpieczeniach funkcji SearchPath związana z mieszanym zagrożeniem (959426).

**Gdzie leży przyczyna tego zagrożenia?**  
Połączenie domyślnej lokalizacji zapisywania plików przez przeglądarkę Safari oraz sposobu, w jaki Pulpit systemu Windows obsługuje pliki wykonywalne tworzy mieszane zagrożenie, w ramach którego pliki mogą zostać pobrane do komputera użytkownika bez monitowania, co umożliwia ich uruchomienie. Przeglądarka Safari jest dostępna jako instalacja autonomiczna lub za pośrednictwem aplikacji Uaktualnienia programów firmy Apple.

**Jakie mogą być skutki wykorzystania tej funkcji przez osobę atakującą?**  
Osoba atakująca mogłaby skłonić użytkowników do odwiedzenia specjalnie spreparowanej witryny, która spowodowałaby pobranie treści do komputera użytkownika i jej lokalne uruchomienie z wykorzystaniem takich samych uprawnień, co zalogowany użytkownik.

Zalecane czynności
------------------

-   Należy zastosować aktualizacje zawarte w biuletynie zabezpieczeń firmy Microsoft [MS09-014](http://go.microsoft.com/fwlink/?linkid=146659), Zbiorcza aktualizacja zabezpieczeń dla programu Internet Explorer (963027), oraz [MS09-015](http://go.microsoft.com/fwlink/?linkid=146803), Luka w zabezpieczeniach funkcji SearchPath związana z mieszanym zagrożeniem (959426), które mają zastosowanie do środowiska klienta.  
-   Jeżeli użytkownik korzysta z przeglądarki Apple Safari w systemie Windows, należy się upewnić, że jest to wersja 3.1.2 lub nowsza. Najnowsza aktualizacja przeglądarki Apple Safari jest dostępna na stronie [Apple Safari Download](http://www.apple.com/safari/download/).  
-   Zapoznanie się z artykułem bazy wiedzy Microsoft Knowledge Base związanym z niniejszym poradnikiem.  

#### Obejścia

Firma Microsoft przetestowała następujące obejścia. Nie spowodują one wyeliminowania samej luki, przyczynią się jednak do zablokowania znanych kierunków ataków. W poniższej sekcji przedstawiono przypadki, w których zastosowanie obejścia zmniejsza funkcjonalność systemu.

-   Zmiana lokalizacji zapisywania pobieranych treści przez przeglądarkę Safari na nowo utworzony katalog  
    1.  Utwórz nowy katalog, np. c:\\SafariDownload.
    2.  W przeglądarce Safari kliknij opcję **Edit**, a następnie wskaż pozycję **Preferences**.
    3.  W opcji **Save Downloaded Files to:** wybierz nowo utworzony katalog.

### Other Information

**Podziękowania:**

-   [Aviv Raff](http://aviv.raffon.net/) za współpracę z nami i zgłoszenie mieszanego zagrożenia związanego z przeglądarkami Safari i Microsoft Internet Explorer  

**Zasoby:**

-   Aby przekazać własne uwagi, należy wypełnić formularz na stronie [Pomoc i obsługa techniczna firmy Microsoft: Kontakt](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/?ln=pl).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).  
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  

**Zrzeczenie odpowiedzialności:**

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wer. 1.0 (30 maja 2008 r.): Poradnik opublikowany.  
-   Wer. 1.1 (6 czerwca 2008 r.): Zmieniono kroki obejścia i dodano podziękowanie.  
-   Wer. 1.2 (20 czerwca 2008 r.): Biuletyn zaktualizowano w celu podania łącza do powiązanego z nim poradnika zabezpieczeń firmy Apple.  
-   Wer. 1.3 (2 lipca 2008 r.): Zaktualizowano sekcję Zalecane czynności.  
-   Wer. 2.0 (14 kwietnia 2009 r.): Dodano odwołania i łącza do biuletynów MS09-014 i MS09-015, rozwiązujących problem opisany w niniejszym poradniku.  

*Built at 2014-04-18T01:50:00Z-07:00*
