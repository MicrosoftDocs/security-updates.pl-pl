---
TOCTitle: 2718704
Title: Poradnik zabezpieczeń firmy Microsoft 2718704
ms:assetid: 2718704
ms:contentKeyID: 61232195
ms:mtpsurl: 'https://technet.microsoft.com/pl-PL/library/2718704(v=Security.10)'
---

Security Advisory

Poradnik zabezpieczeń firmy Microsoft 2718704
=============================================

Nieautoryzowane certyfikaty cyfrowe mogą pozwolić na fałszowanie
----------------------------------------------------------------

Opublikowano: 3 czerwca 2012 | Zaktualizowano: 13 czerwca 2012

**Wersja:** 1.1

### Informacje ogólne

#### Streszczenie

Firma Microsoft wie, że przeprowadzono aktywne ataki przy użyciu nieautoryzowanych certyfikatów cyfrowych uzyskanych z urzędu certyfikacji firmy Microsoft. Nieautoryzowany certyfikat może służyć do fałszowania zawartości, przeprowadzania ataków mających na celu wyłudzanie informacji oraz ataków typu man-in-the-middle. Problem ten dotyczy wszystkich obsługiwanych wersji systemu Microsoft Windows.

Firma Microsoft oferuje aktualizację przeznaczoną dla wszystkich obsługiwanych wersji systemu Microsoft Windows. Aktualizacja ta odwołuje zaufanie dla następujących certyfikatów pośredniczących urzędu certyfikacji:

-   Microsoft Enforced Licensing Intermediate PCA (2 certyfikaty)
-   Microsoft Enforced Licensing Registration Authority CA (SHA1)

**Zalecenie.** Firma Microsoft zaleca użytkownikom obsługiwanych wersji systemu Microsoft Windows niezwłoczne zastosowanie tej aktualizacji przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji poprzez usługę [Microsoft Update](http://go.microsoft.com/fwlink/?linkid=40747). Więcej informacji na ten temat można znaleźć w sekcji **Zalecane czynności** niniejszego poradnika.

### Szczegóły dotyczące biuletynu

#### Materiały pomocnicze dotyczące problemu

Aby uzyskać więcej informacji związanych z tym problemem, zobacz następujące materiały pomocnicze.

| Materiały pomocnicze                                | Identyfikacja                                      |
|-----------------------------------------------------|----------------------------------------------------|
| **Artykuł w bazie wiedzy Microsoft Knowledge Base** | [2718704](http://support.microsoft.com/kb/2718704) |

#### Programy i urządzenia, których dotyczy problem

Ten poradnik omawia następujące programy i urządzenia, których dotyczy problem.

| Programy, których dotyczy problem                                                                                  |
|--------------------------------------------------------------------------------------------------------------------|
| System operacyjny                                                                                                  |
| Windows XP z dodatkiem Service Pack 3                                                                              |
| Windows XP Professional x64 Edition z dodatkiem Service Pack 2                                                     |
| Windows Server 2003 z dodatkiem Service Pack 2                                                                     |
| Windows Server 2003 x64 Edition z dodatkiem Service Pack 2                                                         |
| Windows Server 2003 z dodatkiem SP2 dla systemów z procesorem Itanium                                              |
| Windows Vista z dodatkiem Service Pack 2                                                                           |
| Windows Vista x64 Edition z dodatkiem Service Pack 2                                                               |
| Windows Server 2008 z dodatkiem Service Pack 2 dla systemów 32-bitowych                                            |
| Windows Server 2008 z dodatkiem Service Pack 2 dla systemów z procesorem x64                                       |
| Windows Server 2008 z dodatkiem Service Pack 2 dla systemów z procesorem Itanium                                   |
| Windows 7 dla systemów 32-bitowych                                                                                 |
| Windows 7 z dodatkiem Service Pack 1 dla systemów 32-bitowych                                                      |
| Windows 7 dla systemów z procesorem x64                                                                            |
| Windows 7 z dodatkiem Service Pack 1 dla systemów opartych na procesorach x64                                      |
| Windows Server 2008 R2 dla systemów opartych na procesorach x64                                                    |
| Windows Server 2008 R2 z dodatkiem Service Pack 1 dla systemów opartych na procesorach x64                         |
| Windows Server 2008 R2 dla systemów opartych na procesorach Itanium                                                |
| Windows Server 2008 R2 z dodatkiem Service Pack 1 dla systemów opartych na procesorach Itanium                     |
| Opcja instalacji Server Core                                                                                       |
| Windows Server 2008 dla systemów 32-bitowych z dodatkiem Service Pack 2 (instalacja Server Core)                   |
| Windows Server 2008 dla systemów opartych na procesorze x64 z dodatkiem Service Pack 2 (instalacja Server Core)    |
| Windows Server 2008 R2 dla systemów opartych na procesorze x64 (instalacja Server Core)                            |
| Windows Server 2008 R2 dla systemów opartych na procesorze x64 z dodatkiem Service Pack 1 (instalacja Server Core) |

| Urządzenia, których nie dotyczy problem |
|-----------------------------------------|
| Windows Mobile 6.x                      |
| Windows Phone 7                         |
| Windows Phone 7.5                       |

Często zadawane pytania
-----------------------

<span></span>
**Dlaczego** **niniejszy poradnik został poprawiony 13 czerwca 2012r.?**
Firma Microsoft dokonała zmian w poradniku, aby poinformować klientów, że według dalszej analizy urządzenia z systemem Windows Mobile 6.x, Windows Phone 7 i Windows Phone 7.5 nie są zagrożone omawianym problemem.

**Jaki zakres obejmuje poradnik?**
Celem tego poradnika jest poinformowanie klientów, że firma Microsoft potwierdziła wystawienie przez siebie dwóch nieautoryzowanych certyfikatów, które są obecnie używane w aktywnych atakach. W trakcie tego dochodzenia wykryto, że trzeci urząd certyfikacji wystawiał certyfikaty ze słabymi szyframi.

Firma Microsoft opublikowała aktualizację dla wszystkich obsługiwanych wersji systemu Microsoft Windows, która rozwiązuje ten problem.

**Czy niniejsza aktualizacja dotyczy innych** **nieautoryzowanych** **certyfikatów cyfrowych?**
Tak, aktualizacja ta ma charakter zbiorczy i poza rozwiązaniem problemu trzech nieautoryzowanych certyfikatów, które opisano w tym biuletynie, usuwa także problem z nieautoryzowanymi certyfikatami cyfrowymi opisanymi w poprzednich poradnikach: [Poradnik zabezpieczeń firmy Microsoft 2524375](http://technet.microsoft.com/security/advisory/2524375), [Poradnik zabezpieczeń firmy Microsoft 2607712](http://technet.microsoft.com/security/advisory/2607712) oraz [Poradnik zabezpieczeń firmy Microsoft 2641690](http://technet.microsoft.com/security/advisory/2641690).

**Czy problem usuwany przez ten poradnik dotyczy systemu Windows** **8** **Consumer** **Preview**?**** ****
Tak. Aktualizacja jest dostępna także dla systemu Windows 8 Consumer Preview. Zachęca się użytkowników systemu Windows 8 Consumer Preview do zainstalowania tych aktualizacji w swoich systemach. Są one dostępne wyłącznie w witrynie [Windows Update](http://go.microsoft.com/fwlink/?linkid=21130).

**Czy problem usuwany przez ten **poradnik** dotyczy systemu Windows** **8** **Relesase** **Preview****?******
Tak. Aktualizacja jest dostępna także dla systemu Windows 8 Release Preview. Zachęca się użytkowników systemu Windows 8 Release Preview do zainstalowania tych aktualizacji w swoich systemach. Są one dostępne wyłącznie w witrynie [Windows Update](http://go.microsoft.com/fwlink/?linkid=21130).

**Co to jest kryptografia?**
Kryptografia to dziedzina nauki związana z zabezpieczaniem danych poprzez ich konwersję ze stanu umożliwiającego odczyt (tekst jawny) na stan zaszyfrowany (szyfrogram).

We wszystkich odmianach kryptografii tekst jawny przekształca się na szyfrogram przy pomocy wartości zwanej kluczem oraz specjalnej procedury zwanej algorytmem kryptograficznym. W najpopularniejszej odmianie kryptografii, zwanej kryptografią symetryczną, szyfrogram jest przekształcany z powrotem na tekst jawny przy użyciu tego samego klucza. Jednak w innej jej odmianie, zwanej kryptografią klucza publicznego, do przekształcania szyfrogramu na tekst jawny używa się innego klucza.

**Co to jest „podpis cyfrowy”?**
W [kryptografii klucza publicznego](http://msdn.microsoft.com/en-us/library/92f9ye3s.aspx) jeden z kluczy (prywatny) musi być tajny. Drugi z kluczy, zwany kluczem publicznym, może być udostępniany użytkownikom. Musiano jednak zadbać o to, aby właściciel klucza mógł poinformować użytkowników o tym, do kogo należy klucz. Umożliwiają to certyfikaty elektroniczne. Certyfikat elektroniczny to zabezpieczony przed wprowadzaniem zmian zestaw danych, który tworzy pakiet zawierający klucz publiczny wraz z dotyczącymi go informacjami (kto jest właścicielem, możliwe zastosowania, data wygaśnięcia itp.).

**W jakim celu stosuje się certyfikaty?**
Certyfikaty stosuje się głównie w celu weryfikacji tożsamości użytkowników lub urządzeń, uwierzytelniania usług lub szyfrowania plików. Zazwyczaj użytkownicy nie muszą przejmować się certyfikatami. Od czasu do czasu może natomiast pojawić się komunikat informujący o wygaśnięciu certyfikatu lub o tym, że jest nieprawidłowy. W takich przypadkach należy postępować zgodnie z instrukcjami wyświetlanymi w takim komunikacie.

**Co to jest urząd certyfikacji (ang. Certification Authority)?**
Urzędy certyfikacji to organizacje zajmujące się wydawaniem certyfikatów. Ustalają i weryfikują one prawdziwość kluczy publicznych należących do osób lub innych urzędów certyfikacji, a także weryfikują tożsamość osób lub organizacji wnioskujących o przyznanie certyfikatów.

**Co to jest lista zaufania certyfikatów (CTL)?**
Między adresatem podpisanej wiadomości a osobą podpisującą tę wiadomość musi istnieć relacja zaufania. Jedną z metod utworzenia tego zaufania jest użycie certyfikatu — dokumentu elektronicznego potwierdzającego, że podmiot lub osoba jest tym, za kogo się podaje. Certyfikat jest wydawany podmiotowi przez stronę trzecią, która jest zaufana przez obie strony. Oznacza to, że każdy adresat podpisanej wiadomości decyduje, czy wystawca certyfikatu osoby podpisującej jest wiarygodny. Interfejs CryptoAPI zaimplementował metodologię umożliwiającą programistom tworzenie aplikacji, które automatycznie weryfikują certyfikaty przy użyciu wstępnie zdefiniowanej listy zaufanych certyfikatów (certyfikatów głównych). Ta lista zaufanych podmiotów nosi nazwę listy zaufania certyfikatów. Więcej informacji można znaleźć w artykule MSDN zatytułowanym [Certificate Trust Verification](http://msdn.microsoft.com/en-us/library/aa376546(v=vs.85).aspx).

**Co jest przyczyną problemu?**
Firma Microsoft wie, że przeprowadzono aktywne ataki przy użyciu nieautoryzowanych certyfikatów cyfrowych uzyskanych z urzędu certyfikacji firmy Microsoft. Nieautoryzowany certyfikat może służyć do fałszowania zawartości, przeprowadzania ataków mających na celu wyłudzanie informacji oraz ataków typu man-in-the-middle. Problem ten dotyczy wszystkich obsługiwanych wersji systemu Microsoft Windows.

**Jakie mogą być **skutki**** **wykorzystania tego problemu przez osobę atakującą?**
Osoba atakująca może użyć tych certyfikatów do fałszowania zawartości, przeprowadzania ataków mających na celu wyłudzanie informacji oraz ataków typu man-in-the-middle.

**Co to jest atak typu man-in-the-middle?**
Atak typu man-in-the-middle występuje, gdy osoba atakująca pośredniczy w komunikacji między dwoma użytkownikami, korzystając z własnego komputera, bez wiedzy tych dwóch użytkowników. Każdy z komunikujących się użytkowników nieświadomie wysyła i odbiera ruch za pośrednictwem osoby atakującej, zakładając, że komunikuje się tylko z właściwym użytkownikiem.

**Jakie działania zostały podjęte przez firmę Microsoft w celu rozwiązania tego problemu?**
Magazyn certyfikatów niezaufanych został zaktualizowany w celu usunięcia zaufania do urzędów certyfikacji firmy Microsoft, których dotyczy problem.

**Jak można sprawdzić certyfikaty zawarte w magazynie certyfikatów niezaufanych firmy Microsoft po zainstalowaniu tej aktualizacji?
**Informacje na temat wyświetlania certyfikatów można znaleźć w artykule MSDN [How to: View Certificates with the MMC Snap-in](http://msdn.microsoft.com/en-us/library/ms788967.aspx).

W aplikacji **MMC Koordynator transakcji rozproszonych certyfikatów** należy sprawdzić, czy do folderu **Certyfikaty niezaufane** dodano następujące certyfikaty:

| Certyfikat                                                    | Wystawca                                  | Thumbprint                                                  |
|---------------------------------------------------------------|-------------------------------------------|-------------------------------------------------------------|
| Microsoft Enforced Licensing Intermediate PCA                 | Główny urząd certyfikacji firmy Microsoft | 2a 83 e9 02 05 91 a5 5f c6 dd ad 3f b1 02 79 4c 52 b2 4e 70 |
| Microsoft Enforced Licensing Intermediate PCA                 | Główny urząd certyfikacji firmy Microsoft | 3a 85 00 44 d8 a1 95 cd 40 1a 68 0c 01 2c b0 a3 b5 f8 dc 08 |
| Microsoft Enforced Licensing Registration Authority CA (SHA1) | Główny urząd certyfikacji firmy Microsoft | fa 66 60 a9 4a b4 5f 6a 88 c0 d7 87 4d 89 a8 63 d7 4d ee 97 |

Zalecane czynności
------------------

<span></span>
**Dla obsługiwanych wersji systemu Microsoft Windows**

Większość użytkowników ma włączoną funkcję automatycznych aktualizacji i nie będzie musiała podejmować żadnych działań, ponieważ niniejsza aktualizacja KB2718704 zostanie pobrana i zainstalowana automatycznie. Klienci, którzy nie włączyli funkcji automatycznej aktualizacji, muszą sami sprawdzać ich dostępność i ręcznie zainstalować niniejszą aktualizację. Aby uzyskać informacje na temat określonych opcji konfiguracji w przypadku aktualizowania automatycznego, patrz [artykuł 294871 bazy wiedzy Microsoft Knowledge Base](http://support.microsoft.com/kb/294871).

Firma Microsoft zaleca administratorom (w przypadku instalacji w przedsiębiorstwach) oraz użytkownikom końcowym, którzy chcą zainstalować aktualizację KB2718704 ręcznie, aby zastosowali ją bezzwłocznie przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji przy użyciu usługi [Microsoft Update](http://go.microsoft.com/fwlink/?linkid=40747). Aby uzyskać więcej informacji o ręcznym instalowaniu tej aplikacji, zobacz [artykuł 2718704 bazy wiedzy Microsoft Knowledge Base](http://support.microsoft.com/kb/2718704).

#### Inne zalecane czynności

-   **Chroń swój komputer**

    W dalszym ciągu zachęcamy klientów do skorzystania z naszego poradnika Chroń swój komputer, który kładzie nacisk na włączanie zapory połączenia internetowego, aktualizowanie oprogramowania oraz instalowanie oprogramowania antywirusowego. Więcej informacji na temat tych czynności można znaleźć w witrynie [Chroń swój komputer](http://www.microsoft.com/protect/computer/default.mspx).

    Aby uzyskać więcej informacji na temat bezpiecznego korzystania z Internetu, należy odwiedzić witrynę [Centrum bezpieczeństwa Microsoft](http://www.microsoft.com/security/default.mspx).

-   **Dbanie o aktualność oprogramowania firmy Microsoft**

    Każdy użytkownik oprogramowania firmy Microsoft powinien instalować najnowsze aktualizacje zabezpieczeń. Takie postępowanie zapewnia możliwie najwyższą ochronę posiadanego komputera. Aby sprawdzić, czy posiadane oprogramowanie jest aktualne, należy odwiedzić witrynę [Microsoft Update](http://go.microsoft.com/fwlink/?linkid=40747), przeskanować komputer w celu znalezienia dostępnych aktualizacji, a następnie zainstalować wszystkie ważne aktualizacje. Jeśli funkcja automatycznych aktualizacji jest włączona i skonfigurowana w celu aktualizacji produktów firmy Microsoft, aktualizacje są pobierane w dniu ich publikacji, jednak warto upewnić się, czy są instalowane.

### Inne informacje:

#### Microsoft Active Protections Program (MAPP)

W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Uwagi

-   Aby przekazać własne uwagi, należy wypełnić formularz Pomoc i obsługa techniczna firmy Microsoft: [Kontakt z działem obsługi klienta](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Więcej informacji o sposobie kontaktowania się z międzynarodową pomocą techniczną firmy Microsoft znajduje się w witrynie [Obsługa międzynarodowa](http://go.microsoft.com/fwlink/?linkid=21155).
-   Witryna [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

#### Zrzeczenie odpowiedzialności

Informacje zawarte w tym poradniku są dostarczane „tak jak są”, bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (3 czerwca 2012 r.): Poradnik opublikowany.
-   V1.1 (13 czerwca 2012r.): Niniejszy poradnik został zmieniony w celu powiadomienia klientów, że urządzenia z systemem Windows Mobile 6.x, Windows Phone 7 i Windows Phone 7.5 nie są zagrożone omawianym problemem..

*Built at 2014-04-18T01:50:00Z-07:00*
