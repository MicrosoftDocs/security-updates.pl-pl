---
TOCTitle: 'MS06-026'
Title: 'Biuletyn zabezpieczeń firmy Microsoft MS06-026 - Krytyczna'
ms:assetid: 'ms06-026'
ms:contentKeyID: 61232462
ms:mtpsurl: 'https://technet.microsoft.com/pl-PL/library/ms06-026(v=Security.10)'
---

Biuletyn zabezpieczeń firmy Microsoft MS06-026 - Krytyczna
==========================================================

Luka w zabezpieczeniach aparatu renderowania grafiki może pozwolić na zdalne wykonanie kodu (918547)
----------------------------------------------------------------------------------------------------

Opublikowano: 13 czerwca 2006

**Wersja:** 1.0

#### Streszczenie

**Kto powinien przeczytać ten dokument:** Klienci korzystający z systemu Microsoft Windows

**Wpływ luki:** Krytyczny

**Maksymalny wskaźnik ważności:** Zdalne wykonanie kodu

**Zalecenie:** Klienci powinni natychmiast zastosować tę aktualizację.

**Zastąpienie aktualizacji zabezpieczeń:** Brak

**Ostrzeżenia:** [W artykule 918547 bazy wiedzy Microsoft Knowledge Base (j.ang.)](http://support.microsoft.com/kb/918547) udokumentowano znane obecnie problemy, które mogą wystąpić przy instalacji niniejszej aktualizacji zabezpieczeń. Artykuł ten przedstawia również zalecane rozwiązania tych problemów. Więcej informacji na ten temat można znaleźć w [artykule 918547 bazy wiedzy Microsoft Knowledge Base (j.ang.)](http://support.microsoft.com/kb/918547)

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   Microsoft Windows 98, Microsoft Windows 98 Second Edition (SE) i Microsoft Windows Millennium Edition (Me) — Więcej informacji można znaleźć w punkcie „Często zadawane pytania dotyczące tej aktualizacji zabezpieczeń” poniżej.

**Programy, których nie dotyczy problem:**

-   Microsoft Windows 2000 z dodatkiem Service Pack 4
-   Microsoft Windows XP z dodatkiem Service Pack 1 i Microsoft Windows XP z dodatkiem Service Pack 2
-   Microsoft Windows XP Professional x64 Edition
-   Microsoft Windows Server 2003 i Microsoft Windows Server 2003 z dodatkiem Service Pack 1
-   Systemy operacyjne Microsoft Windows Server 2003 dla systemów z procesorem Itanium oraz Microsoft Windows Server 2003 z dodatkiem SP1 dla systemów z procesorem Itanium:
-   Microsoft Windows Server 2003 x64 Edition

### Informacje ogólne

Streszczenie
------------

**Streszczenie:**

Ta aktualizacja ma na celu usunięcie ostatnio wykrytej, zgłoszonej przez osobę prywatną luki w zabezpieczeniach. Lukę tę opisano w sekcji „Szczegółowe informacje o luce w zabezpieczeniach” niniejszego biuletynu.

Zaleca się, aby klienci natychmiast zastosowali tę aktualizację.

**Wskaźniki ważności i identyfikatory luk:**

| Identyfikator luki                                                                                                                               | Wpływ luki                 | Windows 98, 98 SE, ME |
|--------------------------------------------------------------------------------------------------------------------------------------------------|----------------------------|-----------------------|
| Luka w zabezpieczeniach aparatu renderowania grafiki — [CVE-2006-2376 (j.ang.)](http://www.cve.mitre.org/cgi-bin/cvename.cgi?name=cve-2006-2372) | Zdalne wykonanie kodu      | Krytyczny             |
| **Zbiorczy wskaźnik ważności wszystkich luk**                                                                                                    | **Zdalne wykonanie kodu** | **Krytyczny**         |

Powyższą [klasyfikację](http://technet.microsoft.com/security/bulletin/rating) sformułowano na podstawie typów systemów, których dotyczy ta luka, ich typowych wzorców rozmieszczenia oraz skutków wykorzystania luki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

**Czy jedna lub kilka luk omówionych w tym biuletynie zabezpieczeń dotyczy systemów operacyjnych Windows 98, Windows 98 Second Edition i Windows Millennium Edition w stopniu krytycznym?**  
Tak. Luka ta dotyczy systemów operacyjnych Windows 98, Windows 98 Second Edition i Windows Millennium Edition w stopniu krytycznym. Zostaną one udostępnione jak najszybciej po wydaniu. Po udostępnieniu tych aktualizacji będzie można je pobrać tylko z [witryny sieci Web Windows Update](http://go.microsoft.com/fwlink/?linkid=21130). Więcej informacji o wskaźnikach ważności można znaleźć w następującej [witrynie sieci Web](http://technet.microsoft.com/security/bulletin/rating).  
**Uwaga** Aktualizacje dla wersji lokalnych systemu Microsoft Windows Millennium Edition, które nie są obsługiwane przez usługę Windows Update, można pobrać z następujących lokalizacji:

-   Wersja słoweńska — [Pobierz aktualizację (j.słoweński)](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=sl)
-   Wersja słowacka — [Pobierz aktualizację (j.słowacki)](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=sk)
-   Wersja tajska — [Pobierz aktualizację (j.tajski)](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=th)

**Czy za pomocą narzędzia Microsoft Baseline Security Analyzer (MBSA) można ustalić, czy ta aktualizacja jest wymagana?**  
Niniejsza tabela zawiera skrócone informacje dotyczące wykrywania programów przez MBSA w odniesieniu do omawianej aktualizacji zabezpieczeń.

| Oprogramowanie                                             | MBSA 1.2.1 | MBSA 2.0 |
|------------------------------------------------------------|------------|----------|
| Microsoft Windows 98 i Microsoft Windows 98 Second Edition | Nie        | Nie      |
| Microsoft Windows Millennium Edition                       | Nie        | Nie      |

Więcej informacji na temat narzędzia MBSA można znaleźć w [witrynie sieci Web programu MBSA](http://www.microsoft.com/poland/technet/security/tools/mbsa.mspx).
Więcej informacji na temat programów niewykrywanych obecnie przez narzędzia Microsoft Update i MBSA 2.0 zawiera [artykuł 895660 bazy wiedzy Microsoft Knowledge Base (j.ang.)](http://support.microsoft.com/kb/895660).

**Czy za pomocą programu Systems Management Server (SMS) można określić, czy ta aktualizacja jest wymagana?**  
Niniejsza tabela zawiera skrócone informacje dotyczące wykrywania programów przez narzędzie SMS w odniesieniu do omawianej aktualizacji zabezpieczeń.

| Oprogramowanie                                             | SMS 2.0 | SMS 2003 |
|------------------------------------------------------------|---------|----------|
| Microsoft Windows 98 i Microsoft Windows 98 Second Edition | Nie     | Nie      |
| Microsoft Windows Millennium Edition                       | Nie     | Nie      |

Do wykrywania aktualizacji program SMS wykorzystuje narzędzie MBSA. Dlatego podlega tym samym wcześniej wymienionym ograniczeniom odnośnie programów nie wykrywanych przez MBSA.

Do wykrycia aktualizacji zabezpieczeń program SMS 2.0 może użyć dodatku SUS Feature Pack do programu SMS, zawierającego narzędzie Security Update Inventory Tool. Do wykrywania aktualizacji narzędzie SMS SUIT wykorzystuje mechanizm MBSA 1.2.1. Więcej informacji na temat narzędzia Security Update Inventory Tool można znaleźć w [witrynie sieci Web firmy Microsoft](http://support.microsoft.com/kb/894154/). Więcej informacji na temat ograniczeń narzędzia Security Update Inventory Tool można znaleźć w [artykule 306460 w bazie wiedzy Microsoft Knowledge Base](http://support.microsoft.com/kb/306460/). Dodatek SUS Feature Pack do programu SMS również zawiera narzędzie Microsoft Office Inventory Tool, które pozwala wykryć wymagane aktualizacje aplikacji pakietu Microsoft Office.

Do wykrywania aktualizacji zabezpieczeń dostępnych w ramach usługi [Microsoft Update](http://update.microsoft.com/microsoftupdate) i obsługiwanych przez usługi [Windows Server Update Services (j.ang.)](http://go.microsoft.com/fwlink/?linkid=50120) program SMS 2003 może używać narzędzia SMS 2003 Inventory Tool for Microsoft Updates. Więcej informacji na temat programu SMS 2003 Inventory Tool for Microsoft Updates można znaleźć w następującej [witrynie sieci Web firmy Microsoft (j.ang.)](http://go.microsoft.com/fwlink/?linkid=50757). Program SMS 2003 może także korzystać z narzędzia Microsoft Office Inventory Tool do wykrywania niezbędnych aktualizacji aplikacji pakietu Microsoft Office.

Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

Szczegółowe informacje o luce w zabezpieczeniach
------------------------------------------------

#### Luka w zabezpieczeniach aparatu renderowania grafiki — CVE-2006-2376

W aparacie renderowania grafiki występuje luka w zabezpieczeniach umożliwiająca zdalne wykonanie kodu, ze względu na sposób obsługi obrazów Windows Metafile (WMF). Osoba atakująca może wykorzystać tę lukę, tworząc spreparowany plik obrazu Windows Metafile (WMF), który może potencjalnie pozwolić na zdalne wykonanie kodu, jeśli użytkownik odwiedzi szkodliwą witrynę sieci Web lub otworzy spreparowany załącznik wiadomości e-mail. Osoba atakująca, której uda się wykorzystać tę lukę, może uzyskać pełną kontrolę nad systemem, którego dotyczy luka.

#### Czynniki ograniczające zagrożenie luką w zabezpieczeniach aparatu renderowania grafiki — CVE-2006-2376:

-   Osoba atakująca za pośrednictwem sieci Web, która chce wykorzystać tę lukę, może udostępniać witrynę zawierającą odpowiednią stronę sieci Web. Witryny sieci Web, które akceptują lub udostępniają zawartość wprowadzoną przez użytkownika lub reklamy, jak również witryny niesprawdzone, mogą zawierać niebezpieczną zawartość, która może wykorzystać lukę. Jednakże w żadnym przypadku osoba atakująca nie może zmusić użytkowników do odwiedzenia takich witryn. Musi natomiast przekonać użytkowników do odwiedzenia tej witryny, najczęściej zachęcając do kliknięcia łącza w wiadomości e-mail lub wiadomości błyskawicznej, które przekieruje użytkowników do witryny osoby atakującej.

#### Rozwiązania problemu spowodowanego luką w zabezpieczeniach aparatu renderowania grafiki ‧— CVE-2006-2376:

Nie znaleziono żadnego rozwiązania dla tej luki.

#### Często zadawane pytania dotyczące luki w zabezpieczeniach aparatu renderowania grafiki ‧— CVE-2006-2376:

**Jaki zakres obejmuje luka?**  
Jest to luka umożliwiająca zdalne wykonanie kodu. Osoba atakująca, której uda się wykorzystać tę lukę, może zdalnie uzyskać pełną kontrolę nad systemem, którego dotyczy luka. Osoba taka może wówczas instalować programy, przeglądać, zmieniać i usuwać dane.

**Skąd bierze się luka?**  
Luka dotyczy sposobu obsługi spreparowanych obrazów WMF przez aparat renderowania grafiki, który może zezwolić na wykonanie dowolnego kodu.

**Czym jest format obrazu Windows Metafile (WMF)?**  
Format obrazu Windows Metafile (WMF) jest 16-bitowym formatem metapliku, który może zawierać zarówno informacje wektorowe, jak i bitmapowe. Jest zoptymalizowany do systemu operacyjnego Windows.

Dodatkowe informacje na temat typów obrazów i formatów znajdują się w [artykule 320314 w bazie wiedzy Microsoft Knowledge Base (j.ang.)](http://support.microsoft.com/kb/320314) lub w [witrynie MSDN Library (j.ang.)](http://msdn.microsoft.com/library/default.asp?url=/library/en-us/gdicpp/gdiplus/aboutgdiplus/imagesbitmapsandmetafiles/metafiles.asp).

**Jakie mogą być skutki wykorzystania luki przez osobę atakującą?**  
Osoba atakująca, której uda się wykorzystać tę lukę, może uzyskać pełną kontrolę nad systemem, którego dotyczy luka.

**W jaki sposób osoba atakująca może wykorzystać tę lukę?**  
Osoba atakująca może wykorzystać tę lukę, tworząc niebezpieczną stronę sieci Web lub specjalnie spreparowany załącznik wiadomości e-mail, a następnie nakłaniając użytkownika do odwiedzenia witryny lub otwarcia załącznika. Jeśli użytkownik odwiedzi niebezpieczną witrynę lub otworzy załącznik, osoba atakująca może spowodować uruchomienie niebezpiecznego kodu w kontekście zabezpieczeń lokalnie zalogowanego użytkownika. Może również istnieć możliwość wyświetlenia specjalnie spreparowanej zawartości strony sieci Web z wykorzystaniem reklam banerowych lub innych metod jej dostarczenia do systemów, których dotyczy luka.

**Jakie systemy są szczególnie narażone na skutki tej luki?**  
Aby można było wykorzystać tę lukę w zabezpieczeniach, użytkownik musi odczytywać wiadomości e-mail lub odwiedzać witryny sieci Web. Dlatego też, najbardziej narażone na skutki wykorzystania tej luki są systemy, w których często odczytywane są wiadomości e-mail lub często wykorzystywany jest program Internet Explorer.

**Czy ta luka ma wpływ na formaty obrazu inne niż Windows Metafile (WMF)?**  
Windows Metafile (WMF) to jedyny format obrazu, którego dotyczy luka. Możliwe jest jednak, że osoba atakująca zmieni rozszerzenie pliku WMF na inny format obrazu. W takim przypadku aparat renderowania grafiki może wykryć i renderować plik jako obraz WMF, co może umożliwiać wykorzystanie luki.

**Czy zablokowanie plików z rozszerzeniem .wmf wystarczy, aby ochronić się przed próbami wykorzystania tej luki?**  
Nie. Aparat renderowania grafiki nie rozpoznaje typów plików na podstawie ich rozszerzeń. Z tego powodu, jeśli atakujący zmieni rozszerzenie pliku WMF, aparat renderowania grafiki może przetworzyć plik, umożliwiając wykorzystanie luki.

**Czy systemy Windows 2000, Windows XP lub Windows Server 2003 są zagrożone tą luką w zabezpieczeniach?**  
Nie. Systemy Windows 2000, Windows XP i Windows Server 2003 nie zawierają składnika zagrożonego tą luką.

**Czy lukę można wykorzystać zdalnie za pomocą Internetu?**  
Osoba atakująca może wykorzystać lukę za pośrednictwem Internetu. Wskazówki dotyczące zapór i standardowe domyślne konfiguracje zapór mogą pomóc w ochronie przed atakami z sieci Internet. Firma Microsoft udostępnia informacje mogące pomóc w zabezpieczeniu komputera. Użytkownicy końcowi mogą odwiedzić [witrynę sieci Web Chroń swój komputer](http://www.microsoft.com/poland/athome/security/protect/windowsxpsp2/default.mspx). Specjaliści IT mogą odwiedzić witrynę sieci Web [Security Guidance Center](http://www.microsoft.com/poland/technet/security/) (centrum porad w zakresie bezpieczeństwa).

**W jaki sposób działa aktualizacja?**  
Aktualizacja usuwa lukę modyfikując sposób obsługi obrazów Windows Metafile (WMF).

**Czy luka była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej luce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, luka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu luki w czasie, gdy opublikowano niniejszy biuletyn?**  
Nie. Firma Microsoft nie otrzymała żadnych informacji o tym, że luka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

**Jaki jest związek między tą luką w zabezpieczeniach a lukami, które są usuwane przez aktualizację objętą biuletynem MS06-001?**  
Obie luki były związane z aparatem renderowania grafiki. Jednak niniejsza aktualizacja dotyczy nowej luki w zabezpieczeniach, która nie była objęta biuletynem MS06-001. Biuletyn MS06-001 pomaga w zabezpieczeniu się przed skutkami luki w nim opisanej, ale nie eliminuje ten nowej luki.

### Other Information

**Podziękowania**

Firma Microsoft [dziękuje (j.ang.)](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:

-   Peterowi Ferrie z firmy [Symantec (j.ang.)](http://www.symantec.com/) za zgłoszenie luki w zabezpieczeniach aparatu renderowania grafiki — CVE-2006-2376

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://www.microsoft.com/downloads/results.aspx?freetext=poprawka+zabezpiecze%c5%84&productid=&displaylang=pl). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w [witrynie sieci Web Microsoft Update](http://go.microsoft.com/fwlink/?linkid=40747).

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/contactus/?ws=support) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services (j.ang.)](http://go.microsoft.com/fwlink/?linkid=21133)
-   [Microsoft Windows Server Update Services (j.ang.)](http://go.microsoft.com/fwlink/?linkid=50120)
-   Narzędzie [Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)
-   [Witryna Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Wykaz Windows Update. Więcej informacji na temat Wykazu Windows Update można znaleźć w [artykule 323166 bazy wiedzy Microsoft Knowledge Base](http://support.microsoft.com/kb/323166).
-   [Witryna Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Więcej informacji na temat sposobu wdrażania tej aktualizacji zabezpieczeń za pomocą usługi Software Update Services można znaleźć w [witrynie sieci Web usług Software Update Services (j.ang.)](http://go.microsoft.com/fwlink/?linkid=21133).

**Windows Server Update Services:**

Korzystając z programu Windows Server Update Services (WSUS), administratorzy mogą szybko i niezawodnie wdrożyć najnowsze aktualizacje krytyczne i aktualizacje zabezpieczeń przeznaczonych dla systemu operacyjnego Windows 2000 i nowszych, pakietu Office XP i nowszych, programu Exchange Server 2003 oraz SQL Server 2000 w systemie operacyjnym Windows 2000 i nowszych.

Więcej informacji na temat sposobu wdrażania tej aktualizacji zabezpieczeń za pomocą programu Windows Server Update Services można znaleźć w [witrynie sieci Web usług Windows Server Update Services (j.ang.)](http://go.microsoft.com/fwlink/?linkid=50120).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003 (j.ang.)](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack (j.ang.)](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).  

**Uwaga** Program SMS zapewnia szeroki zakres obsługi wykrywania i wdrażania aktualizacji objętych biuletynami zabezpieczeń dzięki narzędziom Microsoft Baseline Security Analyzer, Microsoft Office Detection Tool i Enterprise Update Scanning Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web (j.ang.)](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack (j.ang.)](http://go.microsoft.com/fwlink/?linkid=33387) oraz [SMS 2.0 Administration Feature Pack (j.ang.)](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   V1.0 (13 czerwca 2006 r.): Opublikowano biuletyn.

*Built at 2014-04-18T01:50:00Z-07:00*
