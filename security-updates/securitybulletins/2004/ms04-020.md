---
TOCTitle: 'MS04-020'
Title: 'Biuletyn zabezpieczeń firmy Microsoft MS04-020 - Ważna'
ms:assetid: 'ms04-020'
ms:contentKeyID: 61232357
ms:mtpsurl: 'https://technet.microsoft.com/pl-PL/library/ms04-020(v=Security.10)'
---

Security Bulletin

Biuletyn zabezpieczeń firmy Microsoft MS04-020 - Ważna
======================================================

Usterka w systemie POSIX może pozwolić na wykonanie kodu (841872)
-----------------------------------------------------------------

Opublikowano: 13 lipca 2004 | Zaktualizowano: 10 sierpnia 2004

**Opublikowano:** 13 lipca 2004 r.
**Zaktualizowano:** 10 sierpnia 2004 r.
**Wersja:** 2.0

#### Streszczenie

**Kto powinien przeczytać ten dokument:** Klienci używający systemu operacyjnego Microsoft® Windows® 2000 lub Windows NT 4.0

**Wpływ usterki:**Lokalne podniesienie uprawnień

**Maksymalny wskaźnik ważności:** Ważny

**Zalecenie:** Klienci powinni jak najszybciej zainstalować tę aktualizację.

**Zastąpienie aktualizacji zabezpieczeń:** Brak

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Podlegające oprogramowanie:**

-   Microsoft INTERIX® 2.2 — [Pobierz aktualizację (j.ang.)](http://www.microsoft.com/technet/prodtechnol/windows2000serv/downloads/msix22su.mspx)
-   Microsoft Windows NT® Workstation 4.0 z dodatkiem Service Pack 6a — [Pobierz aktualizację](http://www.microsoft.com/downloads/details.aspx?familyid=25993f70-191b-4e35-aa1b-0aa1a7027880&displaylang=pl)
-   Microsoft Windows NT Server 4.0 z dodatkiem Service Pack 6a — [Pobierz aktualizację (j.ang.)](http://www.microsoft.com/downloads/details.aspx?familyid=c2018a81-446c-4930-a6cc-ea5b5960ff05&displaylang=en)
-   Microsoft Windows NT Server 4.0 Terminal Server Edition z dodatkiem Service Pack 6 — [Pobierz aktualizację (j.ang.)](http://www.microsoft.com/downloads/details.aspx?familyid=9cfc4af3-b0bc-4798-bc23-f45739e3b802&displaylang=en)
-   Microsoft Windows 2000 z dodatkiem Service Pack 2, Microsoft Windows 2000 z dodatkiem Service Pack 3 i Microsoft Windows 2000 z dodatkiem Service Pack 4 — [Pobierz aktualizację](http://www.microsoft.com/downloads/details.aspx?familyid=05203a7e-4a11-4f88-aa73-75a6c81466b8&displaylang=pl)

**Niepodlegające oprogramowanie:**

-   Microsoft Windows XP i Microsoft Windows XP z dodatkiem Service Pack 1
-   Microsoft Windows XP w wydaniu 64-bitowym z dodatkiem Service Pack 1
-   Microsoft Windows XP w wydaniu 64-bitowym, wersja 2003
-   Microsoft Windows Server™ 2003
-   Microsoft Windows Server 2003 w wydaniu 64-bitowym
-   Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (Me)

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja usuwa nowo wykrytą, prywatnie zgłoszoną usterkę. W podsystemie (składniku systemu operacyjnego) POSIX istnieje usterka umożliwiająca [podniesienie uprawnień](http://go.microsoft.com/fwlink/?linkid=21142). Ta usterka jest opisana w sekcji „Szczegółowe informacje o usterce” w tym biuletynie.

Osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami.

Firma Microsoft zaleca klientom jak najszybsze zainstalowanie tej aktualizacji.

**Wskaźniki ważności i identyfikatory usterek:**

| Identyfikator usterki                                                                                    | Wpływ usterki          | Windows NT 4.0 | Windows 2000 |
|----------------------------------------------------------------------------------------------------------|------------------------|----------------|--------------|
| Usterka systemu POSIX — [CAN-2004-0210](http://www.cve.mitre.org/cgi-bin/cvename.cgi?name=can-2004-0210) | Podniesienie uprawnień | Ważny          | Ważny        |

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Dlaczego firma Microsoft ponownie wydała ten biuletyn?**  
Firma Microsoft ponownie wydała ten biuletyn 10 sierpnia 2004 r., aby powiadomić klientów o udostępnieniu aktualizacji zabezpieczeń dla podsystemu Microsoft INTERIX 2.2. Po opublikowaniu tego biuletynu stwierdzono, że opisywanej usterce podlega także ten produkt. Firma Microsoft zaktualizowała biuletyn o dodatkowe informacje dotyczące podsystemu Microsoft INTERIX 2.2, jednocześnie udostępniając użytkownikom aktualizację zabezpieczeń dla tego produktu. Klienci, którzy nie korzystają z podsystemu Microsoft INTERIX 2.2 i zainstalowali wcześniej aktualizacje zabezpieczeń zamieszczone w pierwotnej wersji tego biuletynu, nie muszą instalować nowej aktualizacji.

**Nadal używam systemu Microsoft Windows NT 4.0 Workstation z dodatkiem Service Pack 6a lub systemu Windows 2000 z dodatkiem Service Pack 2, ale faza przedłużonego udostępniania aktualizacji zabezpieczeń zakończyła się 30 czerwca 2004. Bieżący biuletyn zawiera jednak aktualizację zabezpieczeń dla tych wersji systemu operacyjnego. Dlaczego?**  
Zgodnie z informacjami zawartymi we wcześniej opublikowanej dokumentacji zakończył się okres użytkowania systemów Windows NT 4.0 Workstation z dodatkiem Service Pack 6a oraz Windows 2000 z dodatkiem Service Pack 2. Firma Microsoft przedłużyła ich obsługę do 30 czerwca 2004 roku. Jednak okres świadczenia przedłużonej pomocy technicznej upłynął dopiero niedawno. W tym przypadku większość czynności zmierzających do usunięcia tej usterki ukończono jeszcze przed 30 czerwca 2004. Z tego względu firma Microsoft postanowiła opublikować aktualizację zabezpieczeń dla tych wersji systemu operacyjnego w ramach niniejszego biuletynu zabezpieczeń. Firma Microsoft nie przewiduje usuwania usterek dotyczących tych wersji systemu operacyjnego w przyszłości, jednak zastrzega sobie prawo do przygotowywania aktualizacji i udostępniania ich w razie konieczności.

Klienci używający tych wersji systemu operacyjnego powinni niezwłocznie dokonać migracji do wersji obsługiwanej, aby uniknąć narażenia na skutki usterek, jakie mogą zostać wykryte w przyszłości. Aby uzyskać więcej informacji na temat zasad cyklu pomocy technicznej dla systemu Windows, należy odwiedzić witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742). Aby uzyskać więcej informacji na temat przedłużonego okresu udostępniania aktualizacji zabezpieczeń dla tych wersji systemu operacyjnego, należy odwiedzić witrynę [pomocy technicznej firmy Microsoft](http://support.microsoft.com/default.aspx?scid=fh;%5bln%5d;lifeanoct2003).

Klienci, którzy potrzebują dodatkowej pomocy technicznej dotyczącej systemu Windows NT Workstation 4.0 z dodatkiem SP6a, powinni skontaktować się z odpowiednim przedstawicielem firmy Microsoft, aby uzyskać informacje na temat niestandardowych opcji pomocy technicznej. Klienci, którzy nie posiadają umów typu Alliance, Premier lub Authorized Premier, mogą skontaktować się z lokalnym biurem handlowym firmy Microsoft. Aby uzyskać więcej informacji, należy przejść do [witryny sieci Web Microsoft Worldwide Information](http://www.microsoft.com/worldwide/), wybrać kraj, a następnie kliknąć przycisk **Go** (Przejdź) w celu wyświetlenia listy numerów telefonów. Po wybraniu numeru należy poprosić o połączenie z kierownikiem lokalnego działu sprzedaży dla umów typu Premier.

Aby uzyskać więcej informacji, zobacz stronę [często zadawanych pytań dotyczących systemu operacyjnego Windows](http://support.microsoft.com/default.aspx?scid=fh;%5bln%5d;lifewinfaq).

**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**  
Tak. Narzędzie MBSA umożliwia określenie, czy zainstalowanie tej aktualizacji jest wymagane. Więcej informacji na temat narzędzia MBSA można znaleźć w [witrynie sieci Web programu MBSA](http://go.microsoft.com/fwlink/?linkid=21134).

**Uwaga:** Od 20 kwietnia 2004 r. plik Mssecure.xml używany przez program MBSA 1.1.1 i jego wcześniejsze wersje nie jest aktualizowany danymi nowych aktualizacji zabezpieczeń. Z tego względu po upływie tej daty skanowanie wykonywane za pomocą programu MBSA 1.1.1 lub wcześniejszej wersji będzie niepełne. Wszyscy użytkownicy powinni uaktualnić program MBSA do wersji 1.2, która zapewnia dokładniejsze wykrywanie aktualizacji zabezpieczeń i obsługuje dodatkowe produkty. Program MBSA 1.2 można pobrać z [witryny sieci Web programu MBSA](http://go.microsoft.com/fwlink/?linkid=21134). Więcej informacji na temat narzędzia MBSA można znaleźć w [witrynie sieci Web pytań i odpowiedzi dotyczących narzędzia Microsoft Baseline Security Analyzer 1.2](http://www.microsoft.com/technet/security/tools/mbsaqa.mspx).

**Czy za pomocą programu Systems Management Server (SMS) można określić, czy ta aktualizacja jest wymagana?**  
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

Szczegółowe informacje o usterce
--------------------------------

<span></span>
#### Usterka systemu POSIX — CAN-2004-0210

W podsystemie POSIX istnieje usterka umożliwiająca [podniesienie uprawnień](http://go.microsoft.com/fwlink/?linkid=21142). Ta usterka może pozwolić zalogowanemu użytkownikowi na uzyskanie pełnej kontroli nad systemem.

#### Czynniki ograniczające zagrożenie usterką systemu POSIX — CAN-2004-0210:

-   Osoba atakująca musi posiadać ważne poświadczenia logowania i mieć możliwość lokalnego zalogowania się, aby wykorzystać usterkę. Wykorzystanie tej usterki w sposób zdalny lub przez użytkowników anonimowych jest niemożliwe.
-   Ta usterka nie dotyczy systemów Windows XP i Windows Server 2003.

#### Rozwiązania problemu spowodowanego usterką systemu POSIX — CAN-2004-0210:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.

-   **Wyłączenie podsystemu POSIX w rejestrze**

    Pełną dokumentację tego rozwiązania można znaleźć w artykule [101270](http://support.microsoft.com/default.aspx?scid=kb;en-us;101270) w bazie wiedzy Microsoft Knowledge Base. Poniżej zamieszczono streszczenie najważniejszych informacji zawartych w tym artykule.

    Aby wyłączyć podsystem POSIX, należy wykonać następujące czynności.

    **Uwaga:** Nieprawidłowe używanie Edytora rejestru może spowodować poważne problemy, których rozwiązanie może wymagać ponownego zainstalowania systemu operacyjnego. Firma Microsoft nie może zagwarantować, że problemy wynikające z nieprawidłowego korzystania z Edytora rejestru można rozwiązać. Użytkownik korzysta z tego narzędzia na własne ryzyko.

    Aby uzyskać informacje na temat edytowania rejestru, należy zapoznać się tematem Pomocy „Zmienianie nazw kluczy lub wartości” w Edytorze rejestru (Regedit.exe) lub z tematami „Dodawanie i usuwanie informacji w rejestrze” oraz „Edytowanie danych rejestru” w programie Regedt32.exe.

    **Uwaga:** Firma Microsoft zaleca wykonanie kopii zapasowej rejestru przed przystąpieniem do modyfikowania go.

    1.  Kliknij przycisk **Start**, kliknij polecenie **Uruchom**, wpisz ciąg „**regedt32**” (bez cudzysłowów), a następnie kliknij przycisk **OK**.
    2.  W Edytorze rejestru znajdź następujący klucz:

        `HKEY_LOCAL_MACHINE\SYSTEM\CurrentControlSet\Control\Session Manager\Subsystems\Posix`

    3.  Kliknij wartość danych **POSIX**, a następnie w menu **Edycja** kliknij polecenie **Usuń**.
    4.  Kliknij przycisk **OK**, aby potwierdzić polecenie usunięcia wartości, a następnie ponownie uruchom system.

        **Uwaga:** Aby przywrócić obsługę podsystemu POSIX, należy ponownie utworzyć usunięty klucz rejestru. Klucz rejestru ma nazwę **Posix**, jest typu **REG\_EXPAND\_SZ** i powinien mieć wartość **%SystemRoot%\\system32\\psxss.exe**. Po utworzeniu klucza rejestru należy ponownie uruchomić system.

    **Wpływ rozwiązania:** Programy używające podsystemu POSIX nie będą działać do chwili przywrócenia obsługi tego podsystemu.

#### Często zadawane pytania dotyczące usterki systemu POSIX — CAN-2004-0210:

**Jaki zakres obejmuje ta usterka?**  
Jest to usterka umożliwiająca [podniesienie uprawnień](http://go.microsoft.com/fwlink/?linkid=21142). Osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami.

**W jaki sposób powstaje usterka?**  
Źródłem usterki jest niesprawdzony bufor w podsystemie POSIX.

**Co to jest podsystem POSIX?**  
W systemach operacyjnych Windows NT 4.0 i Windows 2000 można uruchamiać aplikacje wymagające obsługi standardu POSIX (Portable Operating System Interface for UNIX). Systemy operacyjne udostępniają obsługę aplikacji innych niż macierzyste przez emulację środowisk, dla których takie aplikacje zostały zaprojektowane. Obsługa takich aplikacji jest udostępniana przez podsystemy środowisk. Macierzystym środowiskiem systemu Windows jest podsystem Microsoft Win32. Wszystkie inne środowiska są opcjonalne i używane tylko wtedy, gdy aplikacja kliencka wymaga dostępu do usług tych środowisk. Więcej informacji na temat obsługi podsystemu POSIX można znaleźć w [witrynie sieci Web biblioteki MSDN](http://www.microsoft.com/windows2000/techinfo/reskit/en-us/default.asp?url=/windows2000/techinfo/reskit/en-us/prork/pric_run_snrr.asp).

**Jakie mogą być skutki wykorzystania tej usterki przez osobę atakującą?**  
Osoba atakująca, której uda się wykorzystać tę usterkę, może uzyskać pełną kontrolę nad systemem podlegającym usterce.

**Kto może wykorzystać usterkę?**  
Aby wykorzystać tę usterkę, osoba atakująca musi mieć możliwość lokalnego zalogowania się do systemu, w którym jest włączony podsystem POSIX.

**W jaki sposób osoba atakująca może wykorzystać tę usterkę?**  
Aby wykorzystać tę usterkę, osoba atakująca musi zalogować się do systemu. Osoba atakująca może następnie uruchomić specjalnie spreparowany program, który podejmie próbę wykorzystania usterki i przejęcia pełnej kontroli nad systemem zagrożonym usterką.

Osoba atakująca może również uzyskać dostęp do składnika podlegającego usterce w inny sposób. Może ona na przykład użyć innego programu, który przekazuje parametry do podlegającego usterce składnika. Działanie takie może zostać wykonane lokalnie lub zdalnie.

**Jakie systemy są szczególnie narażone na skutki tej usterki?**  
Na skutki tej usterki są narażone systemy Windows NT 4.0 i Windows 2000. Systemy Windows XP i Windows Server 2003 nie zawierają podsystemu POSIX. Więcej informacji na temat obsługi podsystemu POSIX w systemie Windows XP i Windows Server 2003 można znaleźć w artykule [308259](http://support.microsoft.com/default.aspx?scid=kb;en-us;308259) w bazie wiedzy Microsoft Knowledge Base.

Na skutki tej usterki najbardziej narażone są stacje robocze i serwery terminali. Natomiast serwery są narażone tylko w przypadku, gdy użytkownicy o ograniczonych uprawnieniach administracyjnych mają możliwość logowania się do serwerów i uruchamiania programów. Jednak zgodnie ze sprawdzonymi metodami działania jest to stanowczo odradzane.

**Czy usterka może zostać wykorzystana przy użyciu Internetu?**  
Nie. Osoba atakująca musi mieć możliwość zalogowania się w określonym systemie, który ma zostać zaatakowany. Wykorzystanie tej usterki nie umożliwia zdalnego ładowania ani uruchamiania programów.

**W jaki sposób działa aktualizacja?**  
Aktualizacja usuwa usterkę, zmieniając sposób weryfikowania długości komunikatów przed przekazaniem ich do przydzielonego buforu w podsystemie POSIX.

**Czy przed wydaniem tego biuletynu zabezpieczeń informacje o tej usterce zostały ujawnione publicznie?**  
Nie. Informacja o tej usterce została przekazana do firmy Microsoft bez publicznego ujawnienia. Firma Microsoft nie otrzymała żadnych informacji wskazujących na to, że wiadomość o tej usterce została ujawniona publicznie przed pierwotnym opublikowaniem tego biuletynu zabezpieczeń.

**Czy przed wydaniem tego biuletynu zabezpieczeń firma Microsoft otrzymała jakiekolwiek zgłoszenia wykorzystania tej usterki?**  
Nie. Firma Microsoft nie otrzymała ani żadnych informacji wskazujących na to, że ta usterka została wykorzystana publicznie do przeprowadzenia ataku na klientów, ani informacji o opublikowaniu przykładów kodu testowego przed pierwotnym opublikowaniem tego biuletynu zabezpieczeń.

Informacje o aktualizacji zabezpieczeń
--------------------------------------

<span></span>
**Platformy i warunki wstępne instalacji:**

Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:

#### Windows 2000 (wszystkie wersje)

**Warunki wstępne**
W systemie Windows 2000 ta aktualizacja zabezpieczeń wymaga dodatku Service Pack 2 (SP2), Service Pack 3 (SP3) lub Service Pack 4 (SP4).

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Aby uzyskać więcej informacji na temat sposobów uzyskania najnowszego dodatku Service Pack, zobacz artykuł [260910](http://support.microsoft.com/default.aspx?scid=kb;en-us;260910) w bazie wiedzy Microsoft Knowledge Base.

**Uwzględnianie w przyszłych dodatkach Service Pack:**
Aktualizację dotyczącą tego problemu będzie zawierać system Windows 2000 z dodatkiem Service Pack 5.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/help                 **Wyświetlenie opcji wiersza polecenia

**Tryby instalacji**

**/quiet  **            **  **Tryb cichy (bez interwencji użytkownika ani wyświetlania informacji)

**/passive**            Tryb nienadzorowany (tylko pasek postępu)

**      /uninstall**          Odinstalowanie pakietu

**Opcje ponownego uruchamiania**

**/norestart**          Rezygnacja z ponownego uruchamiania po ukończeniu instalacji

**/forcerestart**      Ponowne uruchomienie po zainstalowaniu

**Opcje specjalne**

**/l**                        Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**                       Zastąpienie plików producenta OEM bez monitowania

**/n**                       Rezygnacja z wykonywania kopii zapasowych plików wymaganych do dezinstalacji

**/f**                        Wymuszenie zamknięcia innych programów przy wyłączaniu komputera

**/extract**             Wyodrębnienie plików bez uruchamiania Instalatora

**Uwaga:** Wymienione parametry można łączyć. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji narzędzia instalacyjnego. Aby uzyskać więcej informacji o obsługiwanych parametrach instalacji, zobacz artykuł [262841](http://support.microsoft.com/default.aspx?scid=kb;en-us;262841) w bazie wiedzy Microsoft Knowledge Base.

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, wpisz następujący ciąg w wierszu polecenia systemu Windows 2000 z dodatkiem Service Pack 2, systemu Windows 2000 z dodatkiem Service Pack 3 lub systemu Windows 2000 z dodatkiem Service Pack 4:

**Windows2000-kb841872-x86-enu /passive /quiet**

Aby zainstalować tę aktualizację zabezpieczeń bez wymuszania ponownego uruchomienia systemu, wpisz następujący ciąg w wierszu polecenia systemu Windows 2000 z dodatkiem Service Pack 2, systemu Windows 2000 z dodatkiem Service Pack 3 lub systemu Windows 2000 z dodatkiem Service Pack 4:

**Windows2000-kb841872-x86-enu /norestart**

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21125).

**Wymaganie dotyczące ponownego uruchomienia**

W niektórych przypadkach ta aktualizacja nie wymaga ponownego uruchomienia systemu. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji jest wyświetlany komunikat z zaleceniem ponownego uruchomienia.

**Informacje dotyczące usuwania**

Do usunięcia tej aktualizacji zabezpieczeń można użyć narzędzia Dodaj lub usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Spuninst.exe. Narzędzie Spuninst.exe znajduje się w folderze %Windir%\\$NTUninstallKB841872$\\Spuninst. W tym programie narzędziowym są obsługiwane następujące parametry Instalatora:

**/?**  : Wyświetlenie listy parametrów instalacji

**/u**: Użycie trybu nienadzorowanego

**/f**: Wymuszenie zamknięcia innych programów przy wyłączaniu komputera

**/z**: Rezygnacja z ponownego uruchamiania po ukończeniu instalacji

**/q**: Tryb cichy (bez interakcji użytkownika)

**Informacje dotyczące plików**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.

**Uwaga:** Data, godzina, nazwa i rozmiar poszczególnych plików mogą ulec zmianie podczas instalacji. Szczegóły dotyczące sposobów sprawdzania instalacji zawiera sekcja Weryfikowanie instalacji aktualizacji.

Systemy operacyjne Windows 2000 z dodatkiem Service Pack 2, Windows 2000 z dodatkiem Service Pack 3 i Windows 2000 z dodatkiem Service Pack 4:

`Data        Godzina   Wersja         Rozmiar   Nazwa pliku----------------------------------------------------------16-05-2004  19:32     5.0.2195.6929   90 384   Psxss.exe`

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można użyć narzędzia Microsoft Baseline Security Analyzer (MBSA). Narzędzie MBSA umożliwia administratorom skanowanie systemów lokalnych i zdalnych w poszukiwaniu brakujących aktualizacji zabezpieczeń i typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web programu Microsoft Baseline Security Analyzer](http://go.microsoft.com/fwlink/?linkid=21134).

-   **Weryfikacja wersji pliku**

    **Uwaga:** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż te w opisanych poniżej krokach. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie kliknij polecenie **Wyszukaj**.
    2.  W obszarze **Pomocnik wyszukiwania** okienka **Wyniki wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o plikach, a następnie kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej informacje o plikach, a następnie kliknij polecenie **Właściwości**.

        **Uwaga:** W zależności od wersji systemu operacyjnego lub zainstalowanych programów niektóre pliki wymienione w tabeli mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze i porównaj ją z wersją podaną w odpowiedniej tabeli.

        **Uwaga:** Atrybuty inne niż wersja pliku mogą się zmieniać podczas instalacji. Nie należy sprawdzać poprawności instalacji aktualizacji, porównując inne atrybuty plików w tabeli informacji o plikach. W pewnych przypadkach podczas instalacji nazwy plików mogą zostać zmienione. W przypadku braku informacji o pliku lub wersji należy sprawdzić poprawność instalacji aktualizacji inną metodą.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość następującego klucza rejestru:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB841872\\Filelist

    **Uwaga:** Ten klucz rejestru może nie zawierać pełnej listy zainstalowanych plików. Jest również możliwe, że ten klucz rejestru nie zostanie utworzony prawidłowo, jeśli administrator lub producent OEM zintegrował aktualizację zabezpieczeń 841872 ze źródłowymi plikami instalacyjnymi systemu Windows lub ją do nich włączył.

#### Windows NT 4.0 (wszystkie wersje)

**Warunki wstępne**
Ta aktualizacja zabezpieczeń wymaga systemu operacyjnego Windows NT Workstation 4.0 z dodatkiem Service Pack 6a (SP6a), Windows NT Server 4.0 z dodatkiem Service Pack 6a (SP6a) lub Windows NT Server 4.0 Terminal Server Edition z dodatkiem Service Pack 6 (SP6).

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Aby uzyskać więcej informacji na temat sposobu uzyskania najnowszego dodatku Service Pack, zobacz artykuł [152734](http://support.microsoft.com/default.aspx?scid=kb;en-us;152734). w bazie wiedzy Microsoft Knowledge Base.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/y:** Wykonanie usunięcia (tylko z parametrem **/m** lub **/q**)

**   /f:** Wymuszenie zamknięcia programów przy wyłączaniu komputera

**/n:** Rezygnacja z tworzenia folderu dezinstalacji

**/z:** Rezygnacja z ponownego uruchamiania po ukończeniu instalacji

**/q:** Użycie trybu cichego lub nienadzorowanego, bez interfejsu użytkownika (ten parametr jest rozszerzeniem parametru **/m**)

**/m:** Użycie trybu nienadzorowanego z interfejsem użytkownika

**/l:** Wyświetlenie listy zainstalowanych poprawek hotfix

**   /x:** Wyodrębnienie plików bez uruchamiania Instalatora

**Uwaga:** Wymienione parametry można łączyć. Aby uzyskać więcej informacji o obsługiwanych parametrach instalacji, zobacz artykuł [262841](http://support.microsoft.com/default.aspx?scid=kb;en-us;262841) w bazie wiedzy Microsoft Knowledge Base.

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, wpisz w wierszu polecenia systemu Windows NT Server 4.0 następujący ciąg:

**Windowsnt4server-kb841872-x86-enu /q**

W systemie Windows NT Server 4.0 Terminal Server Edition:

**Windowsnt4terminalserver-kb841872-x86-enu /q**

W systemie Windows NT Workstation 4.0:

**Windowsnt4workstation-kb841872-x86-enu /q**

Aby zainstalować tę aktualizację zabezpieczeń bez wymuszania ponownego uruchomienia systemu, wpisz w wierszu polecenia systemu Windows NT Server 4.0 następujący ciąg:

**Windowsnt4server-kb841872-x86-enu /z**

W systemie Windows NT Server 4.0 Terminal Server Edition:

**Windowsnt4terminalserver-kb841872-x86-enu /z**

W systemie Windows NT Workstation 4.0:

**Windowsnt4workstation-kb841872-x86-enu /z**

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21125).

**Wymaganie dotyczące ponownego uruchomienia**

W niektórych przypadkach ta aktualizacja nie wymaga ponownego uruchomienia systemu. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji jest wyświetlany komunikat z zaleceniem ponownego uruchomienia.

**Informacje dotyczące usuwania**

Do usunięcia tej aktualizacji zabezpieczeń należy użyć narzędzia Dodaj/Usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Hotfix.exe. Narzędzie Hotfix.exe znajduje się w folderze %Windir%\\$NTUninstallKB841872$. W programie narzędziowym Hotfix.exe są dostępne następujące parametry Instalatora:

**/y:** Wykonanie usunięcia (tylko z parametrem **/m** lub **/q**)

**/f:** Wymuszenie zamknięcia programów przy wyłączaniu komputera

**/n:** Rezygnacja z tworzenia folderu dezinstalacji

**/z:** Rezygnacja z ponownego uruchamiania po ukończeniu instalacji

**/q:** Użycie trybu cichego lub nienadzorowanego, bez interfejsu użytkownika (ten parametr jest rozszerzeniem parametru **/m**)

**/m:** Użycie trybu nienadzorowanego z interfejsem użytkownika

**/l:** Wyświetlenie listy zainstalowanych poprawek hotfix

**Informacje dotyczące plików**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.

**Uwaga:** Data, godzina, nazwa i rozmiar poszczególnych plików mogą ulec zmianie podczas instalacji. Szczegóły dotyczące sposobów sprawdzania instalacji zawiera sekcja Weryfikowanie instalacji aktualizacji.

Systemy operacyjne Windows NT Workstation 4.0 i Windows NT Server 4.0:

`Data        Godzina   Wersja           Rozmiar  Nazwa pliku-----------------------------------------------------------20-05-2004  15:04     4.0.1381.7269     93 968  Psxss.exe`

System operacyjny Windows NT Server 4.0 Terminal Server Edition:

`Data        Godzina   Wersja           Rozmiar     Nazwa pliku--------------------------------------------------------------21-05-2004  13:31     4.0.1381.33567    94 480     Psxss.exe`

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można użyć narzędzia Microsoft Baseline Security Analyzer (MBSA). Narzędzie MBSA umożliwia administratorom skanowanie systemów lokalnych i zdalnych w poszukiwaniu brakujących aktualizacji zabezpieczeń i typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web programu Microsoft Baseline Security Analyzer](http://go.microsoft.com/fwlink/?linkid=21134).

-   **Weryfikacja wersji pliku**

    **Uwaga:** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż te w opisanych poniżej krokach. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie kliknij polecenie **Wyszukaj**.
    2.  W obszarze **Pomocnik wyszukiwania** okienka **Wyniki wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o plikach, a następnie kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej informacje o plikach, a następnie kliknij polecenie **Właściwości**.

        **Uwaga:** W zależności od wersji systemu operacyjnego lub zainstalowanych programów niektóre pliki wymienione w tabeli mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze i porównaj ją z wersją podaną w odpowiedniej tabeli.

        **Uwaga:** Atrybuty inne niż wersja pliku mogą się zmieniać podczas instalacji. Nie należy sprawdzać poprawności instalacji aktualizacji, porównując inne atrybuty plików w tabeli informacji o plikach. W pewnych przypadkach podczas instalacji nazwy plików mogą zostać zmienione. W przypadku braku informacji o pliku lub wersji należy sprawdzić poprawność instalacji aktualizacji inną metodą.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość następującego klucza rejestru:

    HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB841872\\File 1

    **Uwaga:** Ten klucz rejestru może nie zawierać pełnej listy zainstalowanych plików. Jest również możliwe, że ten klucz rejestru nie zostanie utworzony prawidłowo, jeśli administrator lub producent OEM zintegrował aktualizację zabezpieczeń 841872 ze źródłowymi plikami instalacyjnymi systemu Windows lub ją do nich włączył.

### Other Information

**Podziękowania**

Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:

-   Panu Rafałowi Wojtczukowi, współpracującemu z firmą [McAfee](http://www.nai.com), za zgłoszenie usterki podsystemu POSIX (CAN-2004-0210).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej znaleźć je, wyszukując słowo kluczowe „poprawka zabezpieczeń”.
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku.
-   Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   Witryna [Windows Update](http://go.microsoft.com/fwlink/?linkid=21130)
-   Wykaz Windows Update. Aby uzyskać więcej informacji o wykazie Windows Update, zobacz artykuł [323166](http://support.microsoft.com/default.aspx?scid=kb;en-us;323166) w bazie wiedzy Microsoft Knowledge Base.
-   Witryna [Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, w których jest konieczne zainstalowanie aktualizacji zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie z minimalnym tylko zakłócaniem pracy użytkowników końcowych. Aby uzyskać więcej informacji o sposobach wdrażania aktualizacji zabezpieczeń przez administratorów za pomocą programu SMS 2003, zobacz [witrynę sieci Web zarządzania poprawkami zabezpieczeń programu SMS 2003](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

**Uwaga:** Dzięki narzędziom Microsoft Baseline Security Analyzer oraz Microsoft Office Detection Tool program SMS zapewnia obsługę wykrywania i wdrażania aktualizacji zabezpieczeń zawartych w biuletynach. Jednak niektóre aktualizacje oprogramowania mogą nie zostać wykryte przez te narzędzia. W takich przypadkach administratorzy mogą korzystać z funkcji zarządzania zasobami programu SMS w celu przyporządkowywania poszczególnych aktualizacji do określonych komputerów. Aby uzyskać więcej informacji na temat tej procedury, odwiedź następującą [witrynę](http://go.microsoft.com/fwlink/?linkid=33341) sieci Web. Niektóre aktualizacje zabezpieczeń wymagają uprawnień administratora i ponownego uruchomienia systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack](http://go.microsoft.com/fwlink/?linkid=33387) oraz [SMS 2.0 Administration Feature Pack](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (13 lipca 2004 r.): Opublikowano biuletyn
-   Wersja 2.0 (10 sierpnia 2004 r.): Zaktualizowano w celu uwzględnienia dodatkowego produktu podlegającego usterce — podsystemu Microsoft INTERIX 2.2

*Built at 2014-04-18T01:50:00Z-07:00*
