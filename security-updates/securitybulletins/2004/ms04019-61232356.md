---
TOCTitle: 'MS04-019'
Title: 'Biuletyn zabezpieczeń firmy Microsoft MS04-019 - Ważna'
ms:assetid: 'ms04-019'
ms:contentKeyID: 61232356
ms:mtpsurl: 'https://technet.microsoft.com/pl-PL/library/ms04-019(v=Security.10)'
---

Security Bulletin

Biuletyn zabezpieczeń firmy Microsoft MS04-019 - Ważna
======================================================

Usterka Menedżera narzędzi może pozwolić na wykonanie kodu (842526)
-------------------------------------------------------------------

Opublikowano: 13 lipca 2004

**Opublikowano:** 13 lipca 2004 r.
**Wersja:** 1.0

#### Streszczenie

**Kto powinien przeczytać ten dokument:** Klienci używający systemu operacyjnego Microsoft® Windows® 2000

**Wpływ usterki:** Lokalne podniesienie uprawnień

**Maksymalny wskaźnik ważności:** Ważny

**Zalecenie:** Klienci powinni jak najszybciej zainstalować tę aktualizację.

**Zastąpienie aktualizacji zabezpieczeń:** Ten biuletyn zastępuje Biuletyn [**MS03-025**](http://go.microsoft.com/fwlink?linkid=17773). Więcej informacji znajduje się w sekcji Często zadawane pytania w tym biuletynie.

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Podlegające oprogramowanie:**

-   Microsoft Windows 2000 z dodatkiem Service Pack 2, Microsoft Windows 2000 z dodatkiem Service Pack 3 i Microsoft Windows 2000 z dodatkiem Service Pack 4 — [Pobierz aktualizację](http://www.microsoft.com/downloads/details.aspx?familyid=94cd9925-d99b-4cb6-b51e-248d4fd8af07&displaylang=en)

**Niepodlegające oprogramowanie:**

-   Microsoft Windows NT® Workstation 4.0 z dodatkiem Service Pack 6a
-   Microsoft Windows NT Server 4.0 z dodatkiem Service Pack 6a
-   Microsoft Windows NT Server 4.0 Terminal Server Edition z dodatkiem Service Pack 6
-   Microsoft Windows XP i Microsoft Windows XP z dodatkiem Service Pack 1
-   Microsoft Windows XP w wydaniu 64-bitowym z dodatkiem Service Pack 1
-   Microsoft Windows XP w wydaniu 64-bitowym, wersja 2003
-   Microsoft Windows Server™ 2003
-   Microsoft Windows Server 2003 w wydaniu 64-bitowym
-   Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (Me)

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja usuwa nowo wykrytą, prywatnie zgłoszoną usterkę. W programie Menedżer narzędzi służącym do uruchamiania aplikacji istnieje usterka umożliwiająca [podniesienie uprawnień](http://go.microsoft.com/fwlink/?linkid=21142). Zalogowany użytkownik może wymusić uruchomienie przez Menedżera narzędzi aplikacji z uprawnieniami systemowymi i przejąć całkowitą kontrolę nad systemem. Ta usterka jest opisana w sekcji Szczegółowe informacje o usterce w tym biuletynie.

Osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami.

Firma Microsoft zaleca klientom jak najszybsze zainstalowanie tej aktualizacji.

**Wskaźniki ważności i identyfikatory usterek:**

| Identyfikator usterki                                                                                         | Wpływ usterki          | Windows 2000 |
|---------------------------------------------------------------------------------------------------------------|------------------------|--------------|
| Usterka Menedżera narzędzi — [CAN-2004-0213](http://www.cve.mitre.org/cgi-bin/cvename.cgi?name=can-2004-0213) | Podniesienie uprawnień | Ważny        |

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Które aktualizacje zastępuje ta wersja?**
Bieżąca aktualizacja zabezpieczeń zastępuje wcześniejszy biuletyn zabezpieczeń. W poniższej tabeli zamieszczono identyfikator biuletynu zabezpieczeń i podlegające systemy operacyjne.

| Identyfikator biuletynu                                     | Windows NT 4.0 | Windows 2000 | Windows XP  | Windows Server 2003 |
|-------------------------------------------------------------|----------------|--------------|-------------|---------------------|
| [**MS03-025**](http://go.microsoft.com/fwlink?linkid=17773) | Nie dotyczy    | Zastąpiony   | Nie dotyczy | Nie dotyczy         |

**Czy ta aktualizacja zawiera inne zmiany funkcjonalne?**
Tak. Poza modyfikacjami wymienionymi w sekcji tego biuletynu zawierającej szczegółowe informacje o usterce ta aktualizacja wiąże się z następującą zmianą funkcjonalną: Menedżer narzędzi nie udostępnia już pomocy kontekstowej. Ta funkcja została usunięta w celu zapewnienia większego bezpieczeństwa i uniemożliwienia jej wykorzystania przez użytkowników o złych zamiarach. Firma Microsoft uważa, że jest to najlepsze działanie zapobiegawcze, jakie można podjąć w celu dodatkowego zabezpieczenia przed atakami wykorzystującymi usterkę Menedżera narzędzi.

**Nadal używam systemu Windows 2000 z dodatkiem Service Pack 2, ale faza przedłużonego udostępniania aktualizacji zabezpieczeń zakończyła się 30 czerwca 2004. Ten biuletyn zawiera jednak aktualizację zabezpieczeń dla wersji systemu operacyjnego, której używam. Dlaczego?**
Cykl pomocy technicznej dla systemu Windows 2000 z dodatkiem Service Pack 2 dobiegł końca zgodnie z wcześniej publikowanymi informacjami, a firma Microsoft przedłużyła okres świadczenia pomocy technicznej do 30 czerwca 2004. Faza przedłużonej pomocy technicznej zakończyła się jednak dopiero niedawno. W tym przypadku większość czynności zmierzających do usunięcia tej usterki ukończono jeszcze przed 30 czerwca 2004. Z tego względu firma Microsoft postanowiła opublikować aktualizację zabezpieczeń dla tej wersji systemu operacyjnego w ramach niniejszego biuletynu zabezpieczeń. Firma Microsoft nie przewiduje usuwania usterek dotyczących tej wersji systemu operacyjnego w przyszłości, jednak zastrzega sobie prawo do przygotowywania aktualizacji i udostępniania ich w razie konieczności.

Klienci używający tej wersji systemu operacyjnego powinni niezwłocznie dokonać migracji do wersji obsługiwanej, aby uniknąć narażenia na skutki usterek, jakie mogą zostać wykryte w przyszłości. Aby uzyskać więcej informacji na temat zasad cyklu pomocy technicznej dla systemu Windows, należy odwiedzić witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742). Aby uzyskać więcej informacji na temat przedłużonego okresu udostępniania aktualizacji zabezpieczeń dla tej wersji systemu operacyjnego, należy odwiedzić witrynę [pomocy technicznej firmy Microsoft](http://support.microsoft.com/default.aspx?scid=fh;%5bln%5d;lifeanoct2003).

Aby uzyskać więcej informacji, zobacz stronę [często zadawanych pytań dotyczących systemu operacyjnego Windows](http://support.microsoft.com/default.aspx?scid=fh;%5bln%5d;lifewinfaq).

**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**
Tak. Narzędzie MBSA umożliwia określenie, czy zainstalowanie tej aktualizacji jest wymagane. Więcej informacji na temat narzędzia MBSA można znaleźć w [witrynie sieci Web programu MBSA](http://www.microsoft.com/poland/technet/security/tools/mbsa.mspx).

**Uwaga** Od 20 kwietnia 2004 r. plik Mssecure.xml używany przez program MBSA 1.1.1 i jego wcześniejsze wersje nie jest aktualizowany danymi nowych aktualizacji zabezpieczeń. Z tego względu po upływie tej daty skanowanie wykonywane za pomocą programu MBSA 1.1.1 lub wcześniejszej wersji będzie niepełne. Wszyscy użytkownicy powinni uaktualnić program MBSA do wersji 1.2, która zapewnia dokładniejsze wykrywanie aktualizacji zabezpieczeń i obsługuje dodatkowe produkty. Program MBSA 1.2 można pobrać z [witryny sieci Web programu MBSA](http://www.microsoft.com/poland/technet/security/tools/mbsa.mspx). Więcej informacji na temat narzędzia MBSA można znaleźć w [witrynie sieci Web pytań i odpowiedzi dotyczących narzędzia Microsoft Baseline Security Analyzer 1.2](http://www.microsoft.com/poland/technet/security/tools/mbsa.mspx).

**Czy za pomocą programu Systems Management Server (SMS) można określić, czy ta aktualizacja jest wymagana?**
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

Szczegółowe informacje o usterce
--------------------------------

<span></span>
#### Usterka Menedżera narzędzi — CAN-2004-0213:

W programie Menedżer narzędzi służącym do uruchamiania aplikacji istnieje usterka umożliwiająca [podniesienie uprawnień](http://go.microsoft.com/fwlink/?linkid=21142). Zalogowany użytkownik może wymusić uruchomienie przez Menedżera narzędzi aplikacji z uprawnieniami systemowymi i przejąć całkowitą kontrolę nad systemem.

#### Czynniki ograniczające zagrożenie w przypadku usterki Menedżera narzędzi — CAN-2004-0213:

-   Osoba atakująca musi posiadać ważne poświadczenia logowania i mieć możliwość lokalnego zalogowania się, aby wykorzystać usterkę. Wykorzystanie tej usterki w sposób zdalny lub przez użytkowników anonimowych jest niemożliwe.
-   Ta usterka nie dotyczy systemów Windows NT 4.0 i Windows XP oraz Windows Server 2003. W systemie Windows NT 4.0 nie zaimplementowano Menedżera narzędzi.
-   W podręczniku [Windows 2000 Hardening Guide (Podręcznik wzmacniania zabezpieczeń systemu Windows 2000)](http://www.microsoft.com/downloads/details.aspx?familyid=15e83186-a2c8-4c8f-a9d0-a0201f639a56&displaylang=en) zaleca się wyłączenie usługi Menedżer narzędzi. W środowiskach zgodnych z powyższymi zaleceniami ryzyko związane z tą usterką jest mniejsze.

#### Rozwiązania problemu spowodowanego usterką Menedżera narzędzi — CAN-2004-0213:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.

**Wyłączenie Menedżera narzędzi za pomocą ustawień zasad grupy we wszystkich podlegających usterce systemach, które nie wymagają tej funkcji**

Ze względu na ryzyko zaatakowania systemu przez wykorzystanie usterki Menedżera narzędzi, można wyłączyć ten program za pomocą ustawień zasad grupy. Nazwa procesu odpowiadającego Menedżerowi narzędzi to Utilman.exe. Poniżej zamieszczono wskazówki dotyczące zezwalania użytkownikom na uruchamianie wyłącznie zatwierdzonych aplikacji za pomocą ustawień [zasad grupy](http://www.microsoft.com/windows2000/techinfo/howitworks/management/grouppolwp.asp).

**Uwaga** Warto także zapoznać się z podręcznikiem [Windows 2000 Hardening Guide (Podręcznik wzmacniania zabezpieczeń systemu Windows 2000)](http://www.microsoft.com/downloads/details.aspx?familyid=15e83186-a2c8-4c8f-a9d0-a0201f639a56&displaylang=en). Zawiera on informacje dotyczące wyłączania Menedżera narzędzi.

**Wpływ rozwiązania:** Menedżer narzędzi umożliwia łatwe znajdowanie wielu funkcji ułatwień dostępu w systemie operacyjnym. Dostęp do nich będzie możliwy dopiero po zniesieniu ograniczeń. Aby uzyskać informacje o ręcznym uruchamianiu wielu funkcji ułatwień dostępu, należy odwiedzić następującą [witrynę sieci Web](http://www.microsoft.com/enable/training/windows2000/default.aspx).

#### Często zadawane pytania dotyczące usterki Menedżera narzędzi — CAN-2004-0213:

**Jaki zakres obejmuje ta usterka?**
Jest to usterka umożliwiająca [podniesienie uprawnień](http://go.microsoft.com/fwlink/?linkid=21142). Osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami.

**W jaki sposób powstaje usterka?**
Usterka dotyczy procesu, którego Menedżer narzędzi używa do uruchamiania aplikacji. Możliwe jest uruchamianie aplikacji za pomocą Menedżera narzędzi z uprawnieniami systemowymi.

**Co to jest Menedżer narzędzi?**
Menedżer narzędzi jest [narzędziem ułatwień dostępu](http://www.microsoft.com/enable/at/default.aspx) umożliwiającym użytkownikom sprawdzanie stanu aplikacji ułatwień dostępu, takich jak Lupa, Narrator czy Klawiatura ekranowa firmy Microsoft, oraz uruchamianie ich albo zatrzymywanie.

**Jakie mogą być skutki wykorzystania tej usterki przez osobę atakującą?**
Osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami.

**Kto może wykorzystać usterkę?**
Aby podjąć próbę wykorzystania usterki, osoba atakująca musi mieć możliwość zalogowania się do systemu, a następnie za pomocą Menedżera narzędzi uruchomienia programu, który wyśle specjalnie spreparowany komunikat do Menedżera narzędzi.

**W jaki sposób osoba atakująca może wykorzystać tę usterkę?**
Aby wykorzystać tę usterkę, osoba atakująca musi najpierw uruchomić funkcję Menedżer narzędzi w systemie Windows 2000, a następnie uruchomić specjalnie w tym celu opracowaną aplikację. W konfiguracji domyślnej systemu Windows 2000 Menedżer narzędzi jest zainstalowany, ale nie jest uruchomiony. Ta usterka może pozwolić osobie atakującej na uzyskanie pełnej kontroli nad systemem Windows 2000.

**Jakie systemy są szczególnie narażone na skutki tej usterki?**
Na skutki tej usterki jest narażony system operacyjny Windows 2000. Szczególnie zagrożone są stacje robocze i serwery terminali pracujące w tym systemie. Natomiast serwery są narażone tylko w przypadku, gdy użytkownicy o ograniczonych uprawnieniach administracyjnych mają możliwość logowania się do serwerów i uruchamiania programów. Jednak zgodnie ze sprawdzonymi metodami działania jest to stanowczo odradzane.

**Korzystam z systemu Windows 2000, ale nie używam Menedżera narzędzi ani żadnych funkcji ułatwień dostępu. Czy mój system jest mimo to zagrożony?**
Tak. Menedżer narzędzi jest domyślnie zainstalowany i włączony. Nie jest on jednak domyślnie uruchomiony.

**Czy usterka może zostać wykorzystana przy użyciu Internetu?**
Nie. Osoba atakująca musi mieć możliwość zalogowania się w określonym systemie, który ma zostać zaatakowany. Program nie może zostać załadowany ani uruchomiony zdalnie z wykorzystaniem tej usterki.

**W jaki sposób działa aktualizacja?**
Ta aktualizacja usuwa usterkę, modyfikując sposób uruchamiania aplikacji przez Menedżera narzędzi.

**Jaki jest związek między tą usterką a usterką Menedżera narzędzi opisaną w Biuletynie MS04-011?**
Obie usterki dotyczą programu Menedżer narzędzi. Niniejsza aktualizacja eliminuje nowo dostrzeżoną usterkę, która nie została usunięta w aktualizacji MS04-011. Aktualizacja MS04-011 zapewnia ochronę systemu przed usterką omówioną w towarzyszącym jej biuletynie, nie usuwa jednak tej nowej usterki. Ta aktualizacja nie zastępuje aktualizacji MS04-011. Aby w pełni zabezpieczyć komputer przed obiema usterkami, należy zainstalować zarówno tę aktualizację, jak i aktualizację zawartą w Biuletynie zabezpieczeń MS04-011.

**Czy przed wydaniem tego biuletynu zabezpieczeń informacje o tej usterce zostały ujawnione publicznie?**
Nie. Informacja o tej usterce została przekazana do firmy Microsoft bez publicznego ujawnienia. Firma Microsoft nie otrzymała żadnych informacji wskazujących na to, że wiadomość o tej usterce została ujawniona publicznie przed pierwotnym opublikowaniem tego biuletynu zabezpieczeń.

**Czy przed wydaniem tego biuletynu zabezpieczeń firma Microsoft otrzymała jakiekolwiek zgłoszenia wykorzystania tej usterki?**
Nie. Firma Microsoft nie otrzymała ani żadnych informacji wskazujących na to, że ta usterka została wykorzystana publicznie do przeprowadzenia ataku na klientów, ani informacji o opublikowaniu przykładów kodu testowego przed pierwotnym opublikowaniem tego biuletynu zabezpieczeń.

Informacje o aktualizacji zabezpieczeń
--------------------------------------

<span></span>
**Platformy i warunki wstępne instalacji:**

Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:

#### Windows 2000 (wszystkie wersje)

**Warunki wstępne**
W systemie Windows 2000 ta aktualizacja zabezpieczeń wymaga dodatku Service Pack 2 (SP2), Service Pack 3 (SP3) lub Service Pack 4 (SP4).

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Aby uzyskać więcej informacji na temat sposobów uzyskania najnowszego dodatku Service Pack, zobacz artykuł [260910](http://support.microsoft.com/default.aspx?scid=kb;en-us;260910) w bazie wiedzy Microsoft Knowledge Base.

**Uwzględnianie w przyszłych dodatkach Service Pack:**
Aktualizację dotyczącą tego problemu będzie zawierać system Windows 2000 z dodatkiem Service Pack 5.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/help                 **Wyświetlenie opcji wiersza polecenia

**Tryby instalacji**

**/quiet  **            **  **Tryb cichy (bez interwencji użytkownika ani wyświetlania informacji)

**/passive**            Tryb nienadzorowany (tylko pasek postępu)

**      /uninstall**          Odinstalowanie pakietu

**Opcje ponownego uruchamiania**

**/norestart**          Rezygnacja z ponownego uruchamiania po ukończeniu instalacji

**/forcerestart**      Ponowne uruchomienie po zainstalowaniu

**Opcje specjalne**

**/l**                        Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**                       Zastąpienie plików producenta OEM bez monitowania

**/n**                       Rezygnacja z wykonywania kopii zapasowych plików wymaganych do dezinstalacji

**/f**                        Wymuszenie zamknięcia innych programów przy wyłączaniu komputera

**/extract**             Wyodrębnienie plików bez uruchamiania Instalatora

**Uwaga** Wymienione parametry można łączyć. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji narzędzia instalacyjnego. Aby uzyskać więcej informacji o obsługiwanych parametrach instalacji, zobacz artykuł [262841](http://support.microsoft.com/default.aspx?scid=kb;en-us;262841) w bazie wiedzy Microsoft Knowledge Base.

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, wpisz następujący ciąg w wierszu polecenia systemu Windows 2000 z dodatkiem Service Pack 2, systemu Windows 2000 z dodatkiem Service Pack 3 lub systemu Windows 2000 z dodatkiem Service Pack 4:

**Windows2000-kb842526-x86-enu /passive /quiet**

Aby zainstalować tę aktualizację zabezpieczeń bez wymuszania ponownego uruchomienia systemu, wpisz następujący ciąg w wierszu polecenia systemu Windows 2000 z dodatkiem Service Pack 2, systemu Windows 2000 z dodatkiem Service Pack 3 lub systemu Windows 2000 z dodatkiem Service Pack 4:

**Windows2000-kb842526-x86-enu /norestart**

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21125).

**Wymaganie dotyczące ponownego uruchomienia**

W niektórych przypadkach ta aktualizacja nie wymaga ponownego uruchomienia systemu. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji jest wyświetlany komunikat z zaleceniem ponownego uruchomienia.

**Informacje dotyczące usuwania**

Do usunięcia tej aktualizacji zabezpieczeń można użyć narzędzia Dodaj lub usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Spuninst.exe. Narzędzie Spuninst.exe znajduje się w folderze %Windir%\\$NTUninstallKB842526$\\Spuninst. W tym programie narzędziowym są obsługiwane następujące parametry Instalatora:

**/?**: Wyświetlenie listy parametrów instalacji

**/u**: Użycie trybu nienadzorowanego

**/f**: Wymuszenie zamknięcia innych programów przy wyłączaniu komputera

**/z**: Rezygnacja z ponownego uruchamiania po ukończeniu instalacji

**/q**: Tryb cichy (bez interakcji użytkownika)

**Informacje dotyczące pliku**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.

**Uwaga** Data, godzina, nazwa i rozmiar poszczególnych plików mogą ulec zmianie podczas instalacji. Szczegóły dotyczące sposobów sprawdzania instalacji zawiera sekcja Weryfikowanie instalacji aktualizacji.

Systemy operacyjne Windows 2000 z dodatkiem Service Pack 2, Windows 2000 z dodatkiem Service Pack 3 i Windows 2000 z dodatkiem Service Pack 4:

`Data        Godzina       Wersja    Rozmiar  Nazwa pliku------------------------------------------------------16-05-2004  19:43  5.0.2195.6928  5 873 664  Sp3res.dll22-05-2004  03:33  1.0.0.5           27 920  Umandlg.dll`

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można użyć narzędzia Microsoft Baseline Security Analyzer (MBSA). Narzędzie MBSA umożliwia administratorom skanowanie systemów lokalnych i zdalnych w poszukiwaniu brakujących aktualizacji zabezpieczeń i typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web programu Microsoft Baseline Security Analyzer](http://go.microsoft.com/fwlink/?linkid=21134).

-   **Weryfikacja wersji pliku**

    **Uwaga:** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż te w opisanych poniżej krokach. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie kliknij polecenie **Wyszukaj**.
    2.  W obszarze **Pomocnik wyszukiwania** okienka **Wyniki wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o plikach, a następnie kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej informacje o plikach, a następnie kliknij polecenie **Właściwości**.

        **Uwaga** W zależności od wersji systemu operacyjnego lub zainstalowanych programów niektóre pliki wymienione w tabeli mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze i porównaj ją z wersją podaną w odpowiedniej tabeli.

        **Uwaga** Atrybuty inne niż wersja pliku mogą się zmieniać podczas instalacji. Nie należy sprawdzać poprawności instalacji aktualizacji, porównując inne atrybuty plików w tabeli informacji o plikach. W pewnych przypadkach podczas instalacji nazwy plików mogą zostać zmienione. W przypadku braku informacji o pliku lub wersji należy sprawdzić poprawność instalacji aktualizacji inną metodą.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość następującego klucza rejestru:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB842526\\Filelist

    **Uwaga** Ten klucz rejestru może nie zawierać pełnej listy zainstalowanych plików. Jest również możliwe, że ten klucz rejestru nie zostanie utworzony prawidłowo, jeśli administrator lub producent OEM zintegrował aktualizację zabezpieczeń 842526 ze źródłowymi plikami instalacyjnymi systemu Windows lub ją do nich włączył.

### Other Information

**Podziękowania**

Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:

-   Panu Cesarowi Cerrudo z firmy [Application Security Inc.](http://www.appsecinc.com) za zgłoszenie usterki Menedżera narzędzi (CAN-2004-0213).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej znaleźć je, wyszukując słowo kluczowe „poprawka zabezpieczeń”.
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku.
-   Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   Witryna [Windows Update](http://go.microsoft.com/fwlink/?linkid=21130)
-   Wykaz Windows Update. Aby uzyskać więcej informacji o wykazie Windows Update, zobacz artykuł [323166](http://support.microsoft.com/default.aspx?scid=kb;en-us;323166) w bazie wiedzy Microsoft Knowledge Base.
-   Witryna [Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, w których jest konieczne zainstalowanie aktualizacji zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie z minimalnym tylko zakłócaniem pracy użytkowników końcowych. Aby uzyskać więcej informacji o sposobach wdrażania aktualizacji zabezpieczeń przez administratorów za pomocą programu SMS 2003, zobacz [witrynę sieci Web zarządzania poprawkami zabezpieczeń programu SMS 2003](http://www.microsoft.com/smserver/evaluation/capabilities/patch.asp). Użytkownicy programu SMS 2.0 mogą także skorzystać z dodatku [Software Updates Service Feature Pack](http://www.microsoft.com/smserver/downloads/20/featurepacks/suspack/) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

**Uwaga** Dzięki narzędziom Microsoft Baseline Security Analyzer oraz Microsoft Office Detection Tool program SMS zapewnia obsługę wykrywania i wdrażania aktualizacji zabezpieczeń zawartych w biuletynach. Jednak niektóre aktualizacje oprogramowania mogą nie zostać wykryte przez te narzędzia. W takich przypadkach administratorzy mogą korzystać z funkcji zarządzania zasobami programu SMS w celu przyporządkowywania poszczególnych aktualizacji do określonych komputerów. Aby uzyskać więcej informacji na temat tej procedury, odwiedź następującą [witrynę](http://www.microsoft.com/technet/prodtechnol/sms/sms2003/patchupdate.mspx) sieci Web. Niektóre aktualizacje zabezpieczeń wymagają uprawnień administratora i ponownego uruchomienia systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [**SMS 2003 Administration Feature Pack**](http://www.microsoft.com/smserver/downloads/2003/adminpack.asp) oraz [**SMS 2.0 Administration Feature Pack**](http://www.microsoft.com/smserver/downloads/20/featurepacks/adminpack/)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (13 lipca 2004 r.): Opublikowano biuletyn

*Built at 2014-04-18T01:50:00Z-07:00*
