---
TOCTitle: 'MS04-039'
Title: 'Biuletyn zabezpieczeń firmy Microsoft MS04-039 - Ważna'
ms:assetid: 'ms04-039'
ms:contentKeyID: 61232375
ms:mtpsurl: 'https://technet.microsoft.com/pl-PL/library/ms04-039(v=Security.10)'
---

Security Bulletin

Biuletyn zabezpieczeń firmy Microsoft MS04-039 - Ważna
======================================================

Usterka w programach ISA Server 2000 i Proxy Server 2.0 może umożliwić sfałszowanie treści internetowych (888258)
-----------------------------------------------------------------------------------------------------------------

Opublikowano: 9 listopada 2004 | Zaktualizowano: 30 listopada 2004

**Opublikowano:** 9 listopada 2004  
**Zaktualizowano:** 16 listopada 2004  
**Wersja:** 3.0   

#### Streszczenie

**Kto powinien przeczytać ten dokument:** Klienci używający programów Microsoft Proxy Server 2.0 lub Microsoft Internet Security and Acceleration (ISA) Server 2000

**Wpływ usterki:**  Fałszowanie

**Maksymalny wskaźnik ważności:** Ważny

**Zalecenie:** Klienci powinni jak najszybciej zainstalować tę aktualizację.

**Zastąpienie aktualizacji zabezpieczeń:** Bieżąca aktualizacja zabezpieczeń zastępuje aktualizacje zabezpieczeń dostarczane w biuletynie [MS03-012](http://technet.microsoft.com/security/bulletin/ms03-012). Dotyczy to aktualizacji zabezpieczeń zarówno dla programu ISA Server 2000, jak i Proxy Server 2.0.

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   Program Microsoft Proxy Server 2.0 z dodatkiem Service Pack 1 – [Pobierz aktualizację](http://www.microsoft.com/downloads/details.aspx?familyid=55643141-91e3-4474-8134-72887bc6fc18)
-   Program Microsoft Internet Security and Acceleration Server 2000 z dodatkiem Service Pack 1 oraz program Microsoft Internet Security and Acceleration Server 2000 z dodatkiem Service Pack 2 – [Pobierz aktualizację](http://www.microsoft.com/downloads/details.aspx?familyid=7a4c318f-5ac9-4cf2-8792-a4a62076ebe7)

    **Uwaga** Następujące programy zawierają program Microsoft Internet Security and Acceleration Server 2000 (ISA Server 2000). Klienci korzystający z tych programów powinni zainstalować dostępną poprawkę zabezpieczeń programu ISA Server 2000.

    -   Microsoft Small Business Server 2000
    -   Microsoft Small Business Server 2003 Premium Edition

**Programy, których nie dotyczy problem:**

-   Microsoft Internet Security and Acceleration (ISA) Server 2004

Oprogramowanie to przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft w sieci Web](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja pozwala usunąć nowo wykryte zagrożenie, które zostało zgłoszone przez użytkowników. Usterkę tę opisano w sekcji „Szczegółowe informacje o usterce” niniejszego biuletynu. Ta usterka umożliwia osobie atakującej sfałszowanie zaufanych treści internetowych.

Firma Microsoft zaleca klientom jak najszybsze zainstalowanie tej aktualizacji.

**Wskaźniki ważności i identyfikatory usterek:**

| Identyfikator usterki                                                                                              | Wpływ usterki | ISA Server 2000 | Proxy Server 2.0 |
|--------------------------------------------------------------------------------------------------------------------|---------------|-----------------|------------------|
| Usterka związana z fałszowaniem — [CAN-2004-0892](http://www.cve.mitre.org/cgi-bin/cvename.cgi?name=can-2004-0892) | Fałszowanie   | Ważne           | Ważne            |

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Dlaczego niniejszy biuletyn bezpieczeństwa został zaktualizowany w dniu 16 listopada 2004?**    
Po wydaniu biuletynu bezpieczeństwa MS04-039 firma Microsoft odkryła problem dotykający klientów korzystających z programu ISA Server 2000 z dodatkiem Service Pack 1. Oryginalna wersja aktualizacji zabezpieczeń dla programu ISA Server 2000 nie zawierała wszystkich wymaganych plików binarnych dla systemów korzystających z programu ISA Server 2000 z dodatkiem Service Pack 1. Problem ten może spowodować, że program ISA Server 2000 nie będzie działał poprawnie. Klienci korzystający z programu ISA Server 2000 z dodatkiem Service Pack 1 powinni zainstalować zaktualizowaną wersję tej aktualizacji. Klienci korzystający z programu ISA Server 2000 z dodatkiem Service Pack 2 nie muszą ponownie instalować tej aktualizacji, jeśli byli w stanie pomyślnie zainstalować oryginalną wersję tej aktualizacji. Oryginalna wersja tej aktualizacji zabezpieczeń zapewniała ochronę przed usterką opisaną w niniejszym biuletynie zabezpieczeń.
Odkryto także drugi problem w oryginalnej wersji aktualizacji zabezpieczeń, dotyczący klientów korzystających z systemu operacyjnego Windows 2000 zainstalowanym dodatkiem Service Pack 3. Oryginalna wersja aktualizacji zabezpieczeń wymagała do instalacji systemu operacyjnego Windows 2000 z zainstalowanym dodatkiem Service Pack 4. Klienci korzystający z systemu operacyjnego Windows 2000 z dodatkiem Service Pack 3 powinni zainstalować zaktualizowaną wersję tej aktualizacji zabezpieczeń. Została ona zaktualizowana, by zapewnić prawidłową instalację w systemach korzystających z Windows 2000 z dodatkiem Service Pack 3. Klienci korzystający z systemu operacyjnego Windows 2000 z dodatkiem Service Pack 4 z zainstalowanym programem ISA Server 2000 z dodatkiem Service Pack 2 nie muszą instalować zaktualizowanej wersji tej aktualizacji zabezpieczeń. Oryginalna wersja tej aktualizacji zabezpieczeń zapewniała ochronę przed usterką opisaną w niniejszym biuletynie zabezpieczeń.
Oba problemy dotyczyły wszystkich wersji językowych aktualizacji zabezpieczeń programu ISA Server 2000.

**Dlaczego niniejszy biuletyn bezpieczeństwa został zaktualizowany w dniu 9 listopada 2004?**    
Po wydaniu biuletynu bezpieczeństwa MS04-039 firma Microsoft odkryła problem dotykający klientów korzystających z programu ISA Server 2000 wdrażających niemiecką wersję językową tej aktualizacji zabezpieczeń. Oryginalnie opublikowana wersja aktualizacji zabezpieczeń programu ISA Server 2000 w niemieckiej wersji językowej wymagała zainstalowanego programu ISA Server 2000 z dodatkiem Service Pack 2. Zaktualizowana wersja aktualizacji zabezpieczeń programu ISA Server 2000 w niemieckiej wersji językowej może być zainstalowana w systemach korzystających z programu ISA Server 2000 z dodatkiem Service Pack 1 lub Service Pack 2. Ten problem dotyczył jedynie niemieckiej wersji językowej tej aktualizacji zabezpieczeń. Oryginalna wersja tej aktualizacji zabezpieczeń zapewniała ochronę przed usterką opisaną w niniejszym biuletynie zabezpieczeń. Klienci korzystający z niemieckiej wersji językowej programu ISA Server 2000 z dodatkiem Service Pack 2, którzy pomyślnie zainstalowali oryginalnie wydaną aktualizację zabezpieczeń, nie muszą podejmować żadnych działań.

**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**    
Nie. Narzędzie MBSA aktualnie nie obsługuje wykrywania zagrożonych produktów. Szczegółowe informacje na temat programów niewykrywanych aktualnie przez narzędzie MBSA można znaleźć w [artykule 306460 w bazie wiedzy Microsoft Knowledge Base](http://support.microsoft.com/kb/306460). W przypadku zainstalowania któregokolwiek z programów wymienionych w sekcji „Programy, których dotyczy problem” niniejszego biuletynu zabezpieczeń, może być konieczne ręczne zainstalowanie wymaganej aktualizacji. Więcej informacji na temat narzędzia MBSA można znaleźć w [witrynie sieci Web programu MBSA](http://go.microsoft.com/fwlink/?linkid=21134).

**Czy za pomocą programu Systems Management Server (SMS) można określić, czy ta aktualizacja jest wymagana?**    
Tak. Program SMS umożliwia wykrycie i wdrożenie tej aktualizacji zabezpieczeń. Program SMS wykorzystuje narzędzie MBSA do wykrywania, dlatego SMS ma takie same ograniczenia związane z niewykrywaniem programów jak MBSA, o których była mowa wcześniej. Chociaż program SMS nie może wykryć zagrożonego oprogramowania wykorzystując narzędzie MBSA, administratorzy mogą za pomocą programu SMS odnaleźć i zaktualizować zagrożone pliki. Aktualizację można także wdrożyć za pomocą funkcji [Inventory and Software Distribution](http://go.microsoft.com/fwlink/?linkid=33333) programu SMS. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

**Czy mogę używać programu SMS do określania, czy na komputerze są zainstalowane programy, które wymagają aktualizacji?**    
Tak. Program SMS może ułatwić wykrycie zainstalowanych programów posiadających zainstalowaną wersję składnika zawierającego usterkę. W przypadku programu ISA Server 2000 program SMS może sprawdzić obecność pliku Msphlpr.dll. Należy zaktualizować wszystkie wersje pliku Msphlpr.dll starsze niż wersja 3.0.1200.408. W przypadku programu Proxy Server 2.0 z dodatkiem Service Pack 1 należy zapoznać się z informacją o pliku znajdującą się w sekcji „Informacje o aktualizacji zabezpieczeń programu Proxy Server 2.0 z dodatkiem Service Pack 1” niniejszego biuletynu zabezpieczeń, która zawiera szczegółowe informacje dotyczące pliku.

Szczegółowe informacje o usterce
--------------------------------

<span></span>
#### Usterka związana z fałszowaniem — CAN-2004-0892:

W zagrożonych produktach występuje usterka związana z fałszowaniem, dzięki której osoba atakująca może sfałszować zaufane treści internetowe. Użytkownicy mogą być przekonani, że uzyskują dostęp do zaufanych treści internetowych, podczas gdy faktycznie uzyskają dostęp do treści niebezpiecznych, na przykład niebezpiecznej witryny sieci Web. Aby wykorzystać tę usterkę, osoba atakująca musi najpierw przekonać użytkownika, by odwiedził stronę internetową osoby atakującej.

#### Czynniki ograniczające zagrożenie dotyczące usterki związanej z fałszowaniem — CAN-2004-0892:

-   Ta usterka nie pozwala osobie atakującej na sfałszowanie certyfikatu SSL. Osoba atakująca nie jest w stanie wykorzystać z powodzeniem certyfikatów SSL należących do innych nazw domen. Sfałszowana witryna sieci Web nie może na przykład wykorzystać certyfikatu SSL zaufanej witryny sieci Web, aby ustanowić sesję SSL z użytkownikiem. Jeśli sfałszowana witryna sieci Web spróbuje tego dokonać, uwierzytelnianie nie powiedzie się, natomiast użytkownik otrzyma komunikat ostrzegawczy.
-   Osoba atakująca musi najpierw przekonać użytkownika do obejrzenia zawartości, która powoduje pojawienie się wyszukiwania wstecznego. Osoba atakująca mogłaby na przykład przekonać użytkownika do odwiedzenia witryny internetowej osoby atakującej, używając adresu IP, który spowodowałby pojawienie się wyszukiwania wstecznego.
-   Usterką tą nie są zagrożone systemy, w których włączona jest domyślna reguła witryn i zawartości zezwalająca na „cały ruch” we „wszystkich kierunkach”. Reguła ta jest jednak zwykle wyłączona ze względów bezpieczeństwa i nie zaleca się jej włączenia jako sposobu na ograniczenie zagrożenia tą usterką.

#### Rozwiązanie problemu spowodowanego usterką związaną z fałszowaniem — CAN-2004-0892:

-   **W zagrożonym oprogramowaniu należy ustawić wielkość bufora DNS na zero.**
    Ustawienie wielkości bufora DNS na zero skutecznie wyłącza buforowanie nazw DNS w systemach, których dotyczy usterka. Zagrożone oprogramowanie nie wykorzystuje dzięki temu potencjalnie sfałszowanych danych z bufora. Może mieć to negatywny wpływ na wydajność rozpoznawania nazw DNS. Rozwiązanie to powinno być traktowane jako krótkoterminowe w systemach, w których nie można zastosować aktualizacji zabezpieczeń. Szczegółowe informacje na temat przeprowadzenia tej procedury można znaleźć w [artykule 889189 w bazie wiedzy Microsoft Knowledge Base](http://support.microsoft.com/kb/889189).

    W przypadku podejrzenia, że system jest celem ataku wykorzystującego tę usterkę, można wyczyścić bufor serwera proxy sieci Web, aby usunąć podejrzaną, niebezpieczną zawartość. Szczegółowe instrukcje dotyczące przeprowadzenia tej procedury można znaleźć w [artykule 889189 w bazie wiedzy Microsoft Knowledge Base](http://support.microsoft.com/kb/889189).

#### Często zadawane pytania dotyczące usterki związanej z fałszowaniem — CAN-2004-0892:

**Jaki zakres obejmuje usterka?**    
Jest to usterka związana z fałszowaniem. Ta usterka umożliwia osobie atakującej sfałszowanie zaufanych treści internetowych. Użytkownicy mogą być przekonani, że uzyskują dostęp do zaufanych treści internetowych, podczas gdy faktycznie uzyskają dostęp do treści niebezpiecznych, na przykład niebezpiecznej witryny sieci Web. Aby wykorzystać tę usterkę, osoba atakująca musi najpierw przekonać użytkownika, by odwiedził stronę internetową osoby atakującej.

**Co powoduje usterkę?**  
Metoda wykorzystywana przez zagrożone oprogramowanie do buforowania wyników wyszukiwania wstecznego.

**Co to jest wyszukiwanie wsteczne?**    
W systemie DNS wyszukiwanie wsteczne to proces zapytania, przez który wyszukiwana jest przyjazna nazwa domeny DNS dla adresu IP komputera. Więcej informacji na temat wyszukiwania wstecznego można znaleźć w poniższej [witrynie sieci Web](http://www.microsoft.com/windows2000/en/advanced/help/default.asp?url=/windows2000/en/advanced/help/sag_dns_und_reverselookup.htm).

**Na czym polega błąd w sposobie, w jaki zagrożone produkty buforują wyniki wyszukiwania wstecznego?**    
Programy Proxy Server 2.0 i ISA Server 2000 buforują wyniki wyszukiwania wstecznego i wykorzystują je do wyszukiwania do przodu (normalnego). Takie podejście zakłada, że nazwa hosta otrzymana podczas wyszukiwania wstecznego jest prawidłową nazwą hosta. Kiedy wyszukiwanie wsteczne dla adresu IP jest przeprowadzane po raz pierwszy, osoba atakująca może dostarczyć sfałszowaną odpowiedź na wyszukiwanie wsteczne dla nazwy domeny, której właścicielem nie jest. Jeżeli użytkownik spróbuje uzyskać dostęp do zasobu, korzystając z nazwy domeny dostarczonej przez osobę atakującą, zapytanie użytkownika zostanie przekierowane do niewłaściwego adresu IP i nie będzie obsłużone przez prawidłowego właściciela treści.

**Co to jest Proxy Server 2.0?**    
Program Proxy Server 2.0 odgrywa rolę bramy do Internetu dla komputerów klienckich. Serwer proxy, ogólnie rzecz biorąc, funkcjonuje jako pośrednik między siecią prywatną a Internetem. Program Proxy Server 2.0 buforuje także treści internetowe dla użytkowników wewnętrznych, zwiększając wydajność i redukując wyjściową przepustowość sieci.

**Co to jest ISA Server 2000?**    
Program ISA Server 2000 to korporacyjna zapora firewall i wysokowydajny serwer buforowania zawartości z sieci Web. Zapora firewall pomaga chronić sieć przez określanie, jakie zasoby mogą być dostępne poprzez zaporę i pod jakimi warunkami. Serwer buforowania zawartości z sieci Web poprawia wydajność sieci, przechowując kopie lokalne często pobieranych treści sieci Web. Program ISA Server można zainstalować w trzech trybach: zapory firewall, bufora lub zintegrowanym.
Tryb zapory firewall pozwala administratorowi na zabezpieczenie komunikacji sieciowej przez skonfigurowanie reguł kontrolujących komunikację między siecią korporacyjną a Internetem. Tryb bufora zwiększa wydajność sieci, przechowując na serwerze często odwiedzane strony sieci Web. W trybie zintegrowanym dostępne są wszystkie funkcje zapory firewall i bufora.

**Jakie mogą być skutki wykorzystania usterki przez osobę atakującą?**    
Osoba atakująca, której uda się wykorzystać tę usterkę, może sfałszować zaufane treści internetowe. Użytkownicy mogą być przekonani, że uzyskują dostęp do zaufanych treści internetowych, podczas gdy faktycznie uzyskają dostęp do treści niebezpiecznych, na przykład niebezpiecznej witryny sieci Web. Witryny sieci Web, a także inne rodzaje treści internetowych, mogą zostać sfałszowane, jeśli osobie atakującej uda się wykorzystać tę usterkę.

**Kto może wykorzystać usterkę?**    
Usterkę może wykorzystać każdy anonimowy użytkownik, który potrafiłby spowodować wyświetlenie specjalnie spreparowanej strony sieci Web klientowi korzystającemu z systemu z zainstalowanym programem ISA Server 2000 lub Proxy Server 2.0.

Osoba atakująca za pośrednictwem sieci Web, która chce wykorzystać tę usterkę, musi udostępniać witrynę zawierającą odpowiednią stronę sieci Web. Intruz nie może w żaden sposób zmusić użytkowników do odwiedzenia szkodliwej witryny. Musi natomiast przekonać ich do jej odwiedzenia, zazwyczaj poprzez kliknięcie łącza do tej witryny. Mogłoby także być możliwe wyświetlenie szkodliwej zawartości sieci Web przez wykorzystanie banerów reklamowych lub innych sposobów na dostarczenie zawartości sieci Web klientom korzystającym z systemów z zainstalowanymi programami ISA Server 2000 lub Proxy Server 2.0.

Nawet jeśli osoba atakująca jest w stanie wyświetlić szkodliwą zawartość sieci Web klientowi korzystającemu z systemu z zainstalowanymi programami ISA Server 2000 lub Proxy Server 2.0, osoba ta musiałaby wtedy spreparować szkodliwą odpowiedź na zapytanie wysłane przez system z zainstalowanymi programami ISA Server 2000 lub Proxy Server 2.0, aby sfałszować wyszukiwanie wsteczne.

**Czy usterkę można wykorzystać zdalnie za pomocą Internetu?**    
Tak. Osoba atakująca może wykorzystać usterkę za pośrednictwem Internetu.

**W jaki sposób działa aktualizacja?**    
Aktualizacja usuwa usterkę, zmieniając sposób buforowania przez zagrożone produkty wyników wyszukiwania wstecznego.

**Czy usterka była powszechnie znana w czasie, gdy opublikowano niniejszy biuletyn?**    
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**    
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

Informacje o aktualizacji zabezpieczeń
--------------------------------------

<span></span>
**Platformy i warunki wstępne instalacji:**

Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:

#### Programy ISA Server 2000 z dodatkiem Service Pack 1, ISA Server 2000 z dodatkiem Feature Pack 1, ISA Server 2000 z dodatkiem Service Pack 2, Small Business Server 2000, Small Business Server 2000 z dodatkiem Service Pack 1, Small Business Server 2003

**Warunki wstępne**
Ta aktualizacja zabezpieczeń wymaga zainstalowanego programu ISA Server z dodatkiem Service Pack 1 (SP1), programu ISA Server 2000 z dodatkiem Feature Pack 1 albo programu ISA Server 2000 z dodatkiem Service Pack 2 (SP2)

**Uwzględnianie w przyszłych dodatkach Service Pack:**
Aktualizację dotyczącą tego problemu będzie zawierać przyszły dodatek Service Pack.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/help**                Wyświetlenie opcji wiersza polecenia

**Tryby instalacji**

**/quiet**            Tryb cichy (bez interwencji użytkownika ani wyświetlania informacji)

**/passive**             Tryb nienadzorowany (tylko pasek postępu)

**/uninstall**          Odinstalowanie pakietu

**Opcje ponownego uruchamiania**

**/norestart**         Rezygnacja z ponownego uruchamiania po ukończeniu instalacji

**/forcerestart**     Ponowne uruchomienie po zainstalowaniu

**Opcje specjalne**

**/l**                        Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**                       Zastąpienie plików producenta OEM bez monitowania

**/n**                       Rezygnacja z wykonywania kopii zapasowych plików wymaganych do dezinstalacji

**/f**                        Wymuszenie zamknięcia innych programów przy wyłączaniu komputera

**/extract**             Wyodrębnienie plików bez uruchamiania instalacji

**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji narzędzia instalacyjnego. Więcej informacji na temat obsługiwanych parametrów instalacji można znaleźć w [artykule 262841 w bazie wiedzy Microsoft Knowledge Base](http://support.microsoft.com/kb/262841).

**Informacje dotyczące wdrażania**

Aby zainstalować tę aktualizację zabezpieczeń, należy dla programu ISA Server 2000 użyć następującego polecenia w oknie poleceń:

**Isa2000-kb888258-x86-enu.exe**

**Wymaganie dotyczące ponownego uruchomienia**

Ta aktualizacja nie wymaga ponownego uruchomienia komputera. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji wyświetlany jest komunikat z zaleceniem ponownego uruchomienia.

**Informacje dotyczące usuwania**

Do usunięcia tej aktualizacji należy użyć narzędzia Dodaj lub usuń programy w Panelu sterowania. Wybierz **Aktualizację zabezpieczeń dla programu Microsoft ISA Server 2000 (KB 888258),** a następnie kliknij opcję Dodaj/Usuń. Jeśli ta aktualizacja została zainstalowana podczas korzystania z programów ISA Server 2000 z dodatkiem Service Pack 1 lub ISA Server 2000 z dodatkiem Feature Pack 1, można odinstalować tę aktualizację. Jeśli ta aktualizacja zostanie zainstalowana podczas korzystania z programu ISA Server 2000 z dodatkiem Service Pack 1 lub ISA Server 2000 z dodatkiem Feature Pack 1, następnie zainstalowany zostanie dodatek Service Pack 2 dla programu ISA Server 2000, po czym aktualizacja zabezpieczeń zostanie odinstalowana, należy ponownie zainstalować dodatek Service Pack 2 dla programu ISA Server 2000.

**Informacje dotyczące pliku**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

Programy ISA Server 2000 z dodatkiem Service Pack 1, ISA Server z dodatkiem Feature Pack 1, ISA Server 2000 z dodatkiem Service Pack 2, Small Business Server 2000, Small Business Server 2000 z dodatkiem Service Pack 1, Small Business Server 2003:

`Data         Godzina   Wersja        Rozmiar     Nazwa pliku----------------------------------------------------------12 listopada 2004  07:28  3.0.1200.408   185,336  Mspadmin.exe12 listopada 2004  07:09  3.0.1200.408   110,072  Msphlpr.dll12 listopada 2004  07:09  3.0.1200.408   401,912  W3proxy.exe12 listopada 2004  07:09  3.0.1200.408   307,192  Wspsrv.exe`

**Weryfikowanie instalacji aktualizacji**

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.

        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze, porównując ją z wersją wymienioną w odpowiedniej tabeli zawierającej informacje o plikach.

        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość kluczy rejestru przedstawionych poniżej.

    HKEY\_LOCAL\_MACHINE\\SOFTWARE\\Microsoft\\Fpc\\Hotfixes\\SP1\\408

-   **Alternatywnie można wykonać następujące kroki, aby zweryfikować, czy aktualizacja zabezpieczeń została zainstalowana:**
    1.  Kliknij przycisk **Start**, wskaż element **Ustawienia**, a następnie wskaż polecenie **Panel sterowania**.
    2.  Kliknij dwukrotnie polecenie **Dodaj/Usuń programy**.
    3.  Jeśli na liście pojawi się Aktualizacja zabezpieczeń dla programu Microsoft ISA Server 2000 (KB888258), oznacza to, że instalacja aktualizacji zabezpieczeń powiodła się.

#### Program Proxy Server 2.0 z dodatkiem Service Pack 1

**Warunki wstępne**
Ta aktualizacja zabezpieczeń wymaga pełnej handlowej wersji programu Proxy Server 2.0 z dodatkiem Service Pack 1.

**Informacje dotyczące wdrażania**

Aby zainstalować aktualizację zabezpieczeń, należy w oknie poleceń wpisać następujące polecenie:

**Proxy20-KB888258-x86-enu.exe**

**Wymaganie dotyczące ponownego uruchomienia**

Po zastosowaniu tej aktualizacji należy ponownie uruchomić system.

**Informacje dotyczące usuwania**

Aktualizację zabezpieczeń programu Proxy Server 2.0 z dodatkiem Service Pack 1 można usunąć, korzystając z narzędzia Dodaj/Usuń programy w Panelu sterowania. Wybierz **Poprawka Proxy Server 2.0 - KB888258**, a następnie kliknij opcję Dodaj/Usuń.

**Informacje dotyczące pliku**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

Proxy Server 2.0:

`Data         Godzina   Wersja     Rozmiar     Nazwa pliku-----------------------------------------------------28 października 2004  01:18  2.0.390.16   43,280  W3pcache.dll28 października 2004  01:26  2.0.390.16  192,784  W3proxy.dll28 października 2004  01:18  2.0.390.16   97,040  Wspsrv.exe`

**Uwaga** Wersje tych plików są takie same jak pliki zawarte w dodatku Service Pack 1 dla programu Proxy Server 2.0. Nie można wykorzystać informacji o wersjach plików do zweryfikowania, czy instalacja się powiodła.

**Weryfikowanie instalacji aktualizacji**

-   **Weryfikacja instalacji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.

        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.

    5.  Sprawdź informacje o dacie i godzinie utworzenia plików zainstalowanych w systemie operacyjnym i porównaj je z informacjami o dacie i godzinie podanymi w tabeli informacji o plikach. Porównując informacje o dacie i czasie, pamiętaj o obliczeniu różnicy między informacjami o czasie i dacie UTC a czasem lokalnym.

        **Uwaga** Wersje tych plików są takie same jak pliki zawarte w dodatku Service Pack 1 dla programu Proxy Server 2.0. Nie można wykorzystać wersji plików do zweryfikowania, czy instalacja się powiodła.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość kluczy rejestru przedstawionych poniżej.

    Dla programu Proxy Server 2.0 z dodatkiem Service Pack 1

    HKEY\_LOCAL\_MACHINE\\SOFTWARE\\Microsoft\\WindowsNT\\CurrentVersion\\HotFix\\KB888258

### Other Information

**Podziękowania**

[Firma Microsoft](http://go.microsoft.com/fwlink/?linkid=21127) dziękuje wymienionym poniżej organizacjom i osobom za współpracę w dziedzinie ochrony klientów:

-   [Martijnowi de Vries](mailto:martijnv@infosupport.com) z firmy Info Support za odkrycie oraz [Thomasowi de Klerk](mailto:thomask@infosupport.com) z firmy Info Support za zgłoszenie usterki związanej z fałszowaniem (CAN-2004-0892).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/default.aspx?scid=/directory/worldwide/pl/info.htm) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://www.microsoft.com/poland/technet/security/default.mspx) zawiera dodatkowe informacje na temat zabezpieczeń w produktach firmy Microsoft.
-   [Narzędzie Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)
-   [Witryna Windows Update](http://go.microsoft.com/fwlink/?linkid=21130)
-   Katalog Windows Update: Więcej informacji na temat Katalogu Windows Update można znaleźć w [artykule 323166 w bazie wiedzy Microsoft Knowledge Base](http://support.microsoft.com/kb/323166).
-   [Witryna Office Update](http://go.microsoft.com/fwlink/?linkid=21135)

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzić kontrolowane wdrożenie tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

**Uwaga** Program SMS zapewnia obsługę rozwiązań zawartych w biuletynach zabezpieczeń dzięki narzędziom Microsoft Baseline Security Analyzer oraz Microsoft Office Detection Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack](http://go.microsoft.com/fwlink/?linkid=33387) oraz [SMS 2.0 Administration Feature Pack](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (9 listopada 2004 r.): Data publikacji biuletynu
-   Wersja 2.0 (9 listopada 2004): Zaktualizowano biuletyn o informację o zaktualizowanej aktualizacji zabezpieczeń programu ISA Server 2000 wyłącznie w niemieckiej wersji językowej. Ten problem nie dotyczy jakiejkolwiek innej wersji językowej tej aktualizacji zabezpieczeń. Sekcja „Zastąpienie aktualizacji zabezpieczeń” także została poprawiona.
-   Wersja 3.0 (16 listopada 2004): Zaktualizowano biuletyn o informację o zaktualizowanych aktualizacjach zabezpieczeń programu ISA Server 2000 we wszystkich wersjach językowych. Te problemy dotyczyły klientów korzystających z programu ISA Server 2000 z dodatkiem Service Pack 1 lub systemu operacyjnego Windows 2000 z dodatkiem Service Pack 3. Sekcja „Zastąpienie aktualizacji zabezpieczeń” także została poprawiona.

*Built at 2014-04-18T01:50:00Z-07:00*
