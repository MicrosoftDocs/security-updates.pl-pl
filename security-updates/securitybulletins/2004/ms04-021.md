---
TOCTitle: 'MS04-021'
Title: 'Biuletyn zabezpieczeń firmy Microsoft MS04-021 - Ważna'
ms:assetid: 'ms04-021'
ms:contentKeyID: 61232358
ms:mtpsurl: 'https://technet.microsoft.com/pl-PL/library/ms04-021(v=Security.10)'
---

Security Bulletin

Biuletyn zabezpieczeń firmy Microsoft MS04-021 - Ważna
======================================================

Aktualizacja zabezpieczeń dla programu IIS 4.0 (841373)
-------------------------------------------------------

Opublikowano: 13 lipca 2004 | Zaktualizowano: 6 sierpnia 2004

**Opublikowano:** 13 lipca 2004 r.
**Wersja:** 1.0

#### Streszczenie

**Kto powinien przeczytać ten dokument:** Klienci używający systemu operacyjnego Microsoft® Windows® NT® 4.0

**Wpływ usterki:** Zdalne wykonanie kodu

**Maksymalny wskaźnik ważności:** Ważny

**Zalecenie:** Klienci powinni jak najszybciej zainstalować tę aktualizację.

**Zastąpienie aktualizacji zabezpieczeń:** Brak

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Podlegające oprogramowanie:**

-   Microsoft Windows NT® Workstation 4.0 z dodatkiem Service Pack 6a — [Pobierz aktualizację](http://www.microsoft.com/downloads/details.aspx?familyid=3a2b38c5-fa73-49ec-9eef-06fe8d6495c0&displaylang=en)
-   Microsoft Windows NT Server 4.0 z dodatkiem Service Pack 6a — [Pobierz aktualizację](http://www.microsoft.com/downloads/details.aspx?familyid=3a2b38c5-fa73-49ec-9eef-06fe8d6495c0&displaylang=en)

**Niepodlegające oprogramowanie:**

-   Microsoft Windows 2000 z dodatkiem Service Pack 2, Microsoft Windows 2000 z dodatkiem Service Pack 3, Microsoft Windows 2000 z dodatkiem Service Pack 4
-   Microsoft Windows XP i Microsoft Windows XP z dodatkiem Service Pack 1
-   Microsoft Windows XP w wydaniu 64-bitowym z dodatkiem Service Pack 1
-   Microsoft Windows XP w wydaniu 64-bitowym, wersja 2003
-   Microsoft Windows Server™ 2003
-   Microsoft Windows Server 2003 w wydaniu 64-bitowym
-   Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (Me)

**Przetestowane składniki systemu Microsoft Windows:**

**Podlegające składniki:**

-   Microsoft Internet Information Server (IIS) 4.0

**Niepodlegające składniki:**

-   Microsoft Internet Information Server 5.0 (dostarczany z systemem Windows 2000 Server)
-   Microsoft Internet Information Server 5.1 (dostarczany z systemem Windows XP)
-   Microsoft Internet Information Server 6.0 (dostarczany z systemem Windows 2003 Server)

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja usuwa nowo wykrytą, prywatnie zgłoszoną usterkę.

Osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami.

Klienci powinni jak najszybciej zainstalować tę aktualizację.

**Wskaźniki ważności i identyfikatory usterek:**

| Identyfikator usterki                                                                                                  | Wpływ usterki         | Windows NT 4.0 |
|------------------------------------------------------------------------------------------------------------------------|-----------------------|----------------|
| Usterka przekierowania programu IIS — [CAN-2004-0205](http://www.cve.mitre.org/cgi-bin/cvename.cgi?name=can-2004-0205) | Zdalne wykonanie kodu | Ważny          |

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Nadal używam systemu Microsoft Windows NT 4.0 Workstation z dodatkiem Service Pack 6a lub systemu Windows 2000 z dodatkiem Service Pack 2, ale faza przedłużonego udostępniania aktualizacji zabezpieczeń zakończyła się 30 czerwca 2004. Bieżący biuletyn zawiera jednak aktualizację zabezpieczeń dla tych wersji systemu operacyjnego. Dlaczego?**  
Zgodnie z informacjami zawartymi we wcześniej opublikowanej dokumentacji zakończył się okres użytkowania systemów Windows NT 4.0 Workstation z dodatkiem Service Pack 6a oraz Windows 2000 z dodatkiem Service Pack 2. Firma Microsoft przedłużyła ich obsługę do 30 czerwca 2004 roku. Jednak okres świadczenia przedłużonej pomocy technicznej upłynął dopiero niedawno. W tym przypadku większość czynności zmierzających do usunięcia tej usterki ukończono jeszcze przed 30 czerwca 2004. Dlatego firma Microsoft mogła opublikować aktualizację zabezpieczeń dla tych wersji systemu operacyjnego w ramach niniejszego biuletynu zabezpieczeń. Firma Microsoft nie przewiduje usuwania usterek dotyczących tych wersji systemu operacyjnego w przyszłości.

Klienci korzystający z tych wersji systemów powinni traktować priorytetowo migrację do wersji obsługiwanych w celu zapobieżenia narażeniu na skutki mogących się pojawić w przyszłości usterek. Dodatkowe informacje na temat zasad cyklu pomocy technicznej dla składników systemu Windows można znaleźć w [witrynie zasad cyklu pomocy technicznej firmy Microsoft](http://go.microsoft.com/fwlink/?linkid=21742). Aby uzyskać więcej informacji na temat przedłużonego okresu udostępniania aktualizacji zabezpieczeń dla tych wersji systemu operacyjnego, należy odwiedzić witrynę [pomocy technicznej firmy Microsoft](http://support.microsoft.com/default.aspx?scid=fh;%5bln%5d;lifeanoct2003).

Klienci, którzy potrzebują dodatkowej pomocy technicznej dotyczącej systemu Windows NT Workstation 4.0 z dodatkiem SP6a, powinni skontaktować się z odpowiednim przedstawicielem firmy Microsoft, aby uzyskać informacje na temat niestandardowych opcji pomocy technicznej. Klienci, którzy nie posiadają umów typu Alliance, Premier lub Authorized Premier, mogą skontaktować się z lokalnym biurem handlowym firmy Microsoft. Aby uzyskać więcej informacji, należy przejść do [witryny sieci Web Microsoft Worldwide Information](http://www.microsoft.com/worldwide/), wybrać kraj, a następnie kliknąć przycisk Go (Przejdź) w celu wyświetlenia listy numerów telefonów. Po wybraniu numeru należy poprosić o połączenie z kierownikiem lokalnego działu sprzedaży dla umów typu Premier.

Aby uzyskać więcej informacji, zobacz stronę [często zadawanych pytań dotyczących systemu operacyjnego Windows](http://support.microsoft.com/default.aspx?scid=fh;%5bln%5d;lifewinfaq).

**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**  
Tak. Narzędzie MBSA umożliwia określenie, czy zainstalowanie tej aktualizacji jest wymagane. Więcej informacji na temat narzędzia MBSA można znaleźć w [witrynie sieci Web programu MBSA](http://go.microsoft.com/fwlink/?linkid=21134).

**Uwaga** Od 20 kwietnia 2004 r. plik Mssecure.xml używany przez program MBSA 1.1.1 i jego wcześniejsze wersje nie jest aktualizowany danymi nowych aktualizacji zabezpieczeń. Z tego względu po upływie tej daty skanowanie wykonywane za pomocą programu MBSA 1.1.1 lub wcześniejszej wersji będzie niepełne. Wszyscy użytkownicy powinni uaktualnić program MBSA do wersji 1.2, która zapewnia dokładniejsze wykrywanie aktualizacji zabezpieczeń i obsługuje dodatkowe produkty. Program MBSA 1.2 można pobrać z [witryny sieci Web programu MBSA](http://go.microsoft.com/fwlink/?linkid=21134). Więcej informacji na temat narzędzia MBSA można znaleźć w [witrynie sieci Web pytań i odpowiedzi dotyczących narzędzia Microsoft Baseline Security Analyzer 1.2](http://www.microsoft.com/technet/security/tools/mbsaqa.mspx).

**Czy za pomocą programu Systems Management Server (SMS) można określić, czy ta aktualizacja jest wymagana?**  
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

Szczegółowe informacje o usterce
--------------------------------

<span></span>
#### Usterka przekierowania programu IIS — CAN-2004-0205:

W programie Internet Information Server 4.0 istnieje usterka [przepełnienia buforu](http://go.microsoft.com/fwlink/?linkid=21142) umożliwiająca zdalne wykonanie kodu w podlegającym jej systemie. Osoba atakująca, której uda się wykorzystać tę usterkę, może uzyskać pełną kontrolę nad systemem podlegającym usterce.

#### Czynniki ograniczające zagrożenie w przypadku usterki przekierowania w programie IIS — CAN-2004-0205:

-   Ta usterka nie dotyczy programów Internet Information Server 5.0, Internet Information Server 5.1 oraz Internet Information Server 6.0.
-   Klienci, którzy wyłączyli trwałe przekierowania, nie są zagrożeniu skutkami tej usterki.

#### Rozwiązania dotyczące usterki przekierowania programu IIS — CAN-2004-0205:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.

-   **Wyłączenie trwałych przekierowań**

    1.  Otwórz menedżera konfiguracji programu IIS.
    2.  Kliknij prawym przyciskiem myszy witrynę sieci Web, którą chcesz administrować, a następnie kliknij polecenie **Właściwości**.
    3.  Kliknij opcję **Katalog macierzysty**.
    4.  Wyczyść pole wyboru **Stałe przekierowanie dla tego zasobu**, a następnie kliknij przycisk **OK**.

    **Wpływ rozwiązania:** Serwer nie będzie wykonywał przekierowań.

-   **Zablokowanie możliwości stosowania dużych żądań za pomocą narzędzia URLScan**

    1.  Przejdź do następującej witryny sieci Web, aby [pobrać](http://www.microsoft.com/downloads/details.aspx?familyid=12244f33-a5da-4203-a3a8-83f4388bb71f&displaylang=en) i zainstalować narzędzie zabezpieczeń URLScan.
    2.  Uruchom program Notatnik, a następnie otwórz plik %systemroot%\\winnt\\urlscan\\UrlScan.ini.
    3.  Skonfiguruj ustawienie MaxUrl tak, aby żądania były ograniczane do rozmiaru 64 kilobajtów (KB). Aby skonfigurować ustawienie MaxUrl w celu ograniczenia żądań do rozmiaru 16 KB, do sekcji pliku **RequestLimits** dodaj następujący wiersz:

        **MaxUrl** = 16384

    4.  Zapisz, a następnie zamknij plik UrlsScan.ini.
    5.  Uruchom, a następnie zatrzymaj usługę publikowania w sieci World Wide Web, korzystając z elementu Usługi w Panelu sterowania. Możesz to również zrobić za pomocą polecenia **net stop IIsadmin** i polecenia **net start w3svc** w wierszu polecenia. Aby uzyskać informacje na ten temat, zobacz artykuł [185382](http://support.microsoft.com/default.aspx?scid=kb;en-us;185382) w bazie wiedzy Microsoft Knowledge Base.

    **Wpływ rozwiązania:** Narzędzie URLScan będzie blokować wszystkie żądania przychodzące większe niż 64 KB.

-   **Zredukowanie wartości parametru MaxClientRequestBuffer**

    1.  Uruchom Edytor rejestru (Regedt32.exe).
    2.  Odszukaj następujący klucz rejestru:

        HKEY\_LOCAL\_MACHINE\\SYSTEM\\CurrentControlSet\\Services\\w3svc\\parameters

    3.  Kliknij polecenie **Edycja**, kliknij polecenie **Dodaj wartość**, a następnie dodaj następującą wartość rejestru:
        -   Nazwa wartości: MaxClientRequestBuffer Typ wartości: REG\_DWORD
    4.  W oknie dialogowym **Edytor DWORD** w obszarze **Podstawa** kliknij opcję **Dziesiętne**.
    5.  W polu **Dane** wpisz maksymalną liczbę bajtów dla żądania adresu URL. Ustaw rozmiar równy lub większy od wartości 65536 bajtów.

        **Uwaga** Aby zmiany zostały zastosowane, należy ponownie uruchomić usługę IIS.

        Aby uzyskać więcej informacji, zobacz artykuł [260694](http://support.microsoft.com/default.aspx?scid=kb;en-us;260694) w bazie wiedzy Microsoft Knowledge Base.

    **Wpływ rozwiązania:** Wszystkie przychodzące żądania większe niż 65536 bajtów zakończą się niepowodzeniem.

-   **Zatrzymanie, wyłączenie lub usunięcie programu IIS**

    -   Usługę publikowania w sieci World Wide Web programu IIS można wyłączyć, wydając polecenie **net stop w3svc** w wierszu polecenia.
    -   Aby wyłączyć lub zatrzymać program IIS, można skorzystać z [Menedżera internetowych usług informacyjnych](http://www.microsoft.com/resources/documentation/windowsserv/2003/standard/proddocs/en-us/gs_iissnapin.asp).
    -   Można uruchomić, a następnie zatrzymać usługę publikowania w sieci World Wide Web, korzystając z elementu Usługi w Panelu sterowania.
    -   Do usunięcia programu IIS z systemu można użyć narzędzia Dodaj lub usuń programy znajdującego się w Panelu sterowania. Aby znaleźć program IIS, kliknij polecenie **Dodaj/Usuń składniki systemu Windows**.

    **Wpływ rozwiązania:** Jeżeli składnik usługi publikowania w sieci World Wide Web programu IIS zostanie zatrzymany, system nie będzie mógł już dostarczać zawartości sieci Web. Po zatrzymaniu lub usunięciu programu IIS system nie będzie już obsługiwać zawartości sieci Web ani protokołów FTP i NTP. Usługa SMTP również będzie niedostępna.

#### Często zadawane pytania dotyczące usterki przekierowania programu IIS — CAN-2004-0205:

**Jaki zakres obejmuje ta usterka?**  
Jest to usterka powodująca [przepełnienie buforu](http://go.microsoft.com/fwlink/?linkid=21141). Osoba atakująca, która pomyślnie wykorzysta tę usterkę, może zdalnie przejąć pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami.

**W jaki sposób powstaje usterka?**  
Źródłem usterki jest niesprawdzony bufor w funkcji przekierowania programu IIS 4.0.

**Co to jest przekierowywanie?**  
Funkcja przekierowywania programu IIS 4.0 umożliwia administratorowi przesyłanie dalej żądań przychodzących do innego katalogu wirtualnego lub innego serwera.

**Czy narzędzie**[**IIS Lockdown Tool**](http://support.microsoft.com/default.aspx?scid=kb;en-us;325864)**blokuje ten atak?**  
Tak. Narzędzie IISLockdown instaluje program URLScan, za pomocą którego można zablokować ten atak. Aby zablokować ten atak, należy skonfigurować program URLScan, wykonując procedurę opisaną w sekcji Rozwiązania dotyczące usterki przekierowania programu IIS tego biuletynu.

**Czy program** [**URLScan**](http://www.microsoft.com/downloads/details.aspx?familyid=12244f33-a5da-4203-a3a8-83f4388bb71f&displaylang=en) **blokuje ten atak?**  
Tak. W tym celu należy skonfigurować program URLScan, wykonując procedurę opisaną w sekcji Rozwiązania dotyczące usterki przekierowania programu IIS tego biuletynu.

**Co to jest przekierowanie?**  
Przekierowanie ma miejsce, gdy przeglądarka sieci Web wysyła żądanie nieistniejącej strony, a serwer sieci Web przekierowuje przeglądarkę do innej strony, na przykład do ogólnej strony z komunikatem o błędzie lub strony głównej witryny sieci Web. Na przykład strona sieci Web http://microsoft.com/xp nie istnieje, ale serwer sieci Web, zamiast wyświetlać komunikat o błędzie, przekierowuje przeglądarkę do strony z informacjami o stronach, których prawdopodobnie mógł szukać użytkownik, i otwiera mapę witryny. Ten proces nazywa się przekierowaniem.

**Jakie mogą być skutki wykorzystania tej usterki przez osobę atakującą?**  
Osoba atakująca, której uda się wykorzystać tę usterkę, może uzyskać pełną kontrolę nad systemem podlegającym usterce.

**Kto może wykorzystać usterkę?**  
Usterkę może wykorzystać każdy użytkownik anonimowy, który jest w stanie dostarczyć specjalnie spreparowany komunikat do systemu podlegającego usterce.

**W jaki sposób osoba atakująca może wykorzystać tę usterkę?**  
Osoba atakująca może wykorzystać tę usterkę, tworząc specjalnie spreparowany komunikat i wysyłając go do systemu podlegającego usterce. W rezultacie w systemie może zostać wykonany pewien kod.

**Jakie systemy są szczególnie narażone na skutki tej usterki?**  
Na jej skutki są narażone komputery z zainstalowanym systemem Windows NT 4.0 i programem IIS 4.0. Program IIS 4.0 jest dostępny jako składnik [pakietu Windows NT 4.0 Server Option Pack](http://www.microsoft.com/downloads/details.aspx?familyid=05c301d2-51f6-4cc1-b750-02f3c3141a71&displaylang=en).

**Czy usterka może zostać wykorzystana przy użyciu Internetu?**  
Tak. Osoba atakująca może wykorzystać tę usterkę za pośrednictwem Internetu.

**W jaki sposób działa aktualizacja?**  
Aktualizacja usuwa usterkę, zmieniając sposób sprawdzania poprawności długości żądań w programie IIS 4.0 przed przekazaniem ich do przydzielonego buforu.

**Czy przed wydaniem tego biuletynu zabezpieczeń informacje o tej usterce zostały ujawnione publicznie?**  
Nie. Firma Microsoft nie otrzymała żadnych informacji wskazujących na to, że wiadomość o tej usterce została ujawniona publicznie przed pierwotnym opublikowaniem tego biuletynu zabezpieczeń.

**Czy przed wydaniem tego biuletynu zabezpieczeń firma Microsoft otrzymała jakiekolwiek zgłoszenia wykorzystania tej usterki?**  
Nie. Firma Microsoft nie otrzymała ani żadnych informacji wskazujących na to, że ta usterka została wykorzystana publicznie do przeprowadzenia ataku na klientów, ani informacji o opublikowaniu przykładów kodu testowego przed pierwotnym opublikowaniem tego biuletynu zabezpieczeń.

**Dlaczego nie udostępniono aktualizacji dla systemu Microsoft Windows NT Server 4.0 Terminal Server Edition?**  
Pakiet Windows NT 4.0 Option Pack nie jest obsługiwany w systemie Microsoft Windows NT Server 4.0 Terminal Server Edition. Aby uzyskać więcej informacji na ten temat, zobacz artykuł [190157](http://support.microsoft.com/?kbid=190157) w bazie wiedzy Microsoft Knowledge Base.

Informacje o aktualizacji zabezpieczeń
--------------------------------------

<span></span>
**Platformy i warunki wstępne instalacji:**

Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:

#### Windows NT 4.0 (wszystkie wersje)

**Warunki wstępne**
Ta aktualizacja zabezpieczeń wymaga systemu operacyjnego Windows NT Workstation 4.0 z dodatkiem Service Pack 6a (SP6a) lub Windows NT Server 4.0 z dodatkiem Service Pack 6a (SP6a).

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Aby uzyskać więcej informacji na temat sposobu uzyskania najnowszego dodatku Service Pack, zobacz artykuł [152734](http://support.microsoft.com/default.aspx?scid=kb;en-us;152734). w bazie wiedzy Microsoft Knowledge Base.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**   /y:** Wykonanie usunięcia (tylko z parametrem **/m** lub **/q**)

**   /f:** Wymuszenie zamknięcia programów przy wyłączaniu komputera

**   /n:** Rezygnacja z tworzenia folderu dezinstalacji

**   /z:** Rezygnacja z ponownego uruchamiania po ukończeniu instalacji

**   /q:** Użycie trybu cichego lub nienadzorowanego, bez interfejsu użytkownika (ten parametr jest rozszerzeniem parametru **/m**)

**   /m:** Użycie trybu nienadzorowanego z interfejsem użytkownika

**   /l:** Wyświetlenie listy zainstalowanych poprawek hotfix

**   /x:** Wyodrębnienie plików bez uruchamiania Instalatora

**Uwaga** Wymienione parametry można łączyć. Aby uzyskać więcej informacji o obsługiwanych parametrach instalacji, zobacz artykuł [262841](http://support.microsoft.com/default.aspx?scid=kb;en-us;262841) w bazie wiedzy Microsoft Knowledge Base.

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, wpisz w wierszu polecenia systemu Windows NT Server 4.0 następujący ciąg:

**Windowsnt4server-kb841373-x86-enu /q**

W systemie Windows NT Workstation 4.0:

**Windowsnt4workstation-kb841373-x86-enu /q**

Aby zainstalować tę aktualizację zabezpieczeń bez wymuszania ponownego uruchomienia systemu, wpisz w wierszu polecenia systemu Windows NT Server 4.0 następujący ciąg:

**Windowsnt4server-kb841373-x86-enu /z**

W systemie Windows NT Workstation 4.0:

**Windowsnt4workstation-kb841373-x86-enu /z**

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21125).

**Wymaganie dotyczące ponownego uruchomienia**

Po zastosowaniu tej aktualizacji należy ponownie uruchomić komputer.

**Informacje dotyczące usuwania**

Do usunięcia tej aktualizacji zabezpieczeń należy użyć narzędzia Dodaj/Usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Hotfix.exe. Narzędzie Hotfix.exe znajduje się w folderze %Windir%\\$NTUninstallKB841373$. W programie narzędziowym Hotfix.exe są dostępne następujące parametry Instalatora:

**/y:** Wykonanie usunięcia (tylko z parametrem **/m** lub **/q**)

**/f:** Wymuszenie zamknięcia programów przy wyłączaniu komputera

**/n:** Rezygnacja z tworzenia folderu dezinstalacji

**/z:** Rezygnacja z ponownego uruchamiania po ukończeniu instalacji

**/q:** Użycie trybu cichego lub nienadzorowanego, bez interfejsu użytkownika (ten parametr jest rozszerzeniem parametru **/m**)

**/m:** Użycie trybu nienadzorowanego z interfejsem użytkownika

**/l:** Wyświetlenie listy zainstalowanych poprawek hotfix

**Informacje dotyczące pliku**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.

**Uwaga** Data, godzina, nazwa i rozmiar poszczególnych plików mogą ulec zmianie podczas instalacji. Szczegóły dotyczące sposobów sprawdzania instalacji zawiera sekcja Weryfikowanie instalacji aktualizacji.

Systemy operacyjne Windows NT Workstation 4.0 i Windows NT Server 4.0:

`Data         Godzina   Wersja      Rozmiar  Nazwa pliku-------------------------------------------------------06-05-04    12:47p  4.2.788.1      851 456  asp.dll06-05-04    12:47p  4.2.788.1      140 288  httpodbc.dll06-05-04    12:47p  4.2.788.1      172 544  iislog.dll06-05-04    12:47p  4.2.788.1      490 496  infocomm.dll06-05-04    12:47p  4.2.788.1       67 584  iscomlog.dll06-05-04    12:47p  4.2.788.1      538 112  w3svc.dll06-05-04    12:47p  4.2.788.1      219 136  wam.dll06-05-04    12:47p  4.2.788.1       95 232  ssinc.dll06-05-04    12:47p  4.2.788.1       61 440  sspifilt.dll06-05-04    12:47p  4.2.788.1      515 072  adsiis.dll`

System operacyjny Windows NT Server 4.0 Terminal Server Edition:

`Data         Godzina   Wersja      Rozmiar  Nazwa pliku-------------------------------------------------------06-05-04    12:47p  4.2.788.1      851 456  asp.dll06-05-04    12:47p  4.2.788.1      140 288  httpodbc.dll06-05-04    12:47p  4.2.788.1      172 544  iislog.dll06-05-04    12:47p  4.2.788.1      490 496  infocomm.dll06-05-04    12:47p  4.2.788.1       67 584  iscomlog.dll06-05-04    12:47p  4.2.788.1      538 112  w3svc.dll06-05-04    12:47p  4.2.788.1      219 136  wam.dll06-05-04    12:47p  4.2.788.1       95 232  ssinc.dll06-05-04    12:47p  4.2.788.1       61 440  sspifilt.dll06-05-04    12:47p  4.2.788.1      515 072  adsiis.dll`

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można użyć narzędzia Microsoft Baseline Security Analyzer (MBSA). Narzędzie MBSA umożliwia administratorom skanowanie systemów lokalnych i zdalnych w poszukiwaniu brakujących aktualizacji zabezpieczeń i typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web programu Microsoft Baseline Security Analyzer](http://go.microsoft.com/fwlink/?linkid=21134).

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż te w opisanych poniżej krokach. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie kliknij polecenie **Wyszukaj**.
    2.  W obszarze **Pomocnik wyszukiwania** okienka **Wyniki wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o plikach, a następnie kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej informacje o plikach, a następnie kliknij polecenie **Właściwości**.

        **Uwaga** W zależności od wersji systemu operacyjnego lub zainstalowanych programów niektóre pliki wymienione w tabeli mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze i porównaj ją z wersją podaną w odpowiedniej tabeli.

        **Uwaga** Atrybuty inne niż wersja pliku mogą się zmieniać podczas instalacji. Nie należy sprawdzać poprawności instalacji aktualizacji, porównując inne atrybuty plików w tabeli informacji o plikach. W pewnych przypadkach podczas instalacji nazwy plików mogą zostać zmienione. W przypadku braku informacji o pliku lub wersji należy sprawdzić poprawność instalacji aktualizacji inną metodą.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość następującego klucza rejestru:

    HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB841373\\File 1

    **Uwaga** Ten klucz rejestru może nie zawierać pełnej listy zainstalowanych plików. Jest również możliwe, że ten klucz rejestru nie zostanie utworzony prawidłowo, jeśli administrator lub producent OEM zintegrował aktualizację zabezpieczeń 841373 ze źródłowymi plikami instalacyjnymi systemu Windows lub ją do nich włączył.

### Other Information

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej znaleźć je, wyszukując słowo kluczowe „poprawka zabezpieczeń”.
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku.
-   Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   Witryna [Windows Update](http://go.microsoft.com/fwlink/?linkid=21130)
-   Wykaz Windows Update. Aby uzyskać więcej informacji o wykazie Windows Update, zobacz artykuł [323166](http://support.microsoft.com/default.aspx?scid=kb;en-us;323166) w bazie wiedzy Microsoft Knowledge Base.
-   Witryna [Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, w których jest konieczne zainstalowanie aktualizacji zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie z minimalnym tylko zakłócaniem pracy użytkowników końcowych. Aby uzyskać więcej informacji o sposobach wdrażania aktualizacji zabezpieczeń przez administratorów za pomocą programu SMS 2003, zobacz [witrynę sieci Web zarządzania poprawkami zabezpieczeń programu SMS 2003](http://www.microsoft.com/smserver/evaluation/capabilities/patch.asp). Użytkownicy programu SMS 2.0 mogą także skorzystać z dodatku [Software Updates Service Feature Pack](http://www.microsoft.com/smserver/downloads/20/featurepacks/suspack/) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

**Uwaga** Dzięki narzędziom Microsoft Baseline Security Analyzer oraz Microsoft Office Detection Tool program SMS zapewnia obsługę wykrywania i wdrażania aktualizacji zabezpieczeń zawartych w biuletynach. Jednak niektóre aktualizacje oprogramowania mogą nie zostać wykryte przez te narzędzia. W takich przypadkach administratorzy mogą korzystać z funkcji zarządzania zasobami programu SMS w celu przyporządkowywania poszczególnych aktualizacji do określonych komputerów. Aby uzyskać więcej informacji na temat tej procedury, odwiedź następującą [witrynę](http://www.microsoft.com/technet/prodtechnol/sms/sms2003/patchupdate.mspx) sieci Web. Niektóre aktualizacje zabezpieczeń wymagają uprawnień administratora i ponownego uruchomienia systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack](http://www.microsoft.com/smserver/downloads/2003/adminpack.asp) oraz [SMS 2.0 Administration Feature Pack](http://www.microsoft.com/smserver/downloads/20/featurepacks/adminpack/)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (13 lipca 2004 r.): Opublikowano biuletyn

*Built at 2014-04-18T01:50:00Z-07:00*
