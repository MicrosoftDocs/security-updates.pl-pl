---
TOCTitle: 'MS04-026'
Title: 'Biuletyn zabezpieczeń firmy Microsoft MS04-026 - Umiarkowana'
ms:assetid: 'ms04-026'
ms:contentKeyID: 61232363
ms:mtpsurl: 'https://technet.microsoft.com/pl-PL/library/ms04-026(v=Security.10)'
---

Security Bulletin

Biuletyn zabezpieczeń firmy Microsoft MS04-026 - Umiarkowana
============================================================

Usterka w programie Outlook Web Access działającym pod kontrolą programu Exchange Server 5.5 może pozwolić na uruchamianie skryptów i fałszowanie danych z przekraczaniem granic witryn (842436)
------------------------------------------------------------------------------------------------------------------------------------------------------------------------------------------------

Opublikowano: 10 sierpnia 2004

**Opublikowano:** 10 sierpnia 2004 r.
**Wersja:** 1.0

#### Streszczenie

**Kto powinien przeczytać ten dokument:** Administratorzy systemu korzystający z serwerów, na których jest zainstalowany program Microsoft® Exchange Server 5.5 z klientem programu Outlook® Web Access.

**Wpływ usterki:** Zdalne wykonanie kodu

**Maksymalny wskaźnik ważności:** Średni

**Zalecenie:** Klienci powinni rozważyć zastosowanie tej aktualizacji zabezpieczeń.

**Zastąpienie aktualizacji zabezpieczeń:** Ta aktualizacja zastępuje aktualizację zabezpieczeń omówioną w Biuletynie zabezpieczeń firmy Microsoft [MS03-047 (j.ang.)](http://technet.microsoft.com/security/bulletin/ms03-047).

**Ostrzeżenia:** Klienci, którzy dostosowali dowolne strony ASP wymienione w sekcji „Informacje dotyczące plików” w tym dokumencie, powinni przed zastosowaniem tej aktualizacji utworzyć kopie zapasowe tych plików, ponieważ instalacja aktualizacji spowoduje zastąpienie stron ASP. Wszystkie modyfikacje należy następnie ponownie zastosować do nowych stron ASP.

**Wymagania dotyczące wersji składników zależnych dla tej aktualizacji:**
Do pomyślnego zainstalowania tej aktualizacji wymagane jest, aby na serwerze programu Microsoft Outlook Web Access był zainstalowany program Internet Explorer 5.01 z dodatkiem Service Pack 3 (SP3) w systemie Windows 2000 SP3, program Internet Explorer 5.01 z dodatkiem SP4 w systemie Windows 2000 SP4 lub program Internet Explorer 6 z dodatkiem SP1 w innych obsługiwanych systemach operacyjnych.

**Zalecenia dotyczące wersji składników zależnych dla serwera programu Outlook Web Access:**
W momencie tworzenia tego artykułu zaleca się zainstalowanie następujących składników zależnych na serwerze programu Outlook Web Access:

-   Microsoft Internet Information Server (IIS) 4.0:
    -   IIS 4.0 w systemie Windows NT 4.0 SP6
    -   IIS 5.0 w systemie Windows 2000 z dodatkiem SP3 lub nowszym
-   Microsoft Internet Explorer:
    -   Internet Explorer 6.0

**Lokalizacje, z których można pobrać przetestowane oprogramowanie i aktualizacje zabezpieczeń:**

**Podlegające oprogramowanie:**

-   Microsoft Exchange Server 5.5 z dodatkiem SP4

**Niepodlegające oprogramowanie:**

-   Microsoft Exchange 2000 Server
-   Microsoft Exchange Server 2003

**Podlegające składniki:**

-   Outlook Web Access — [Pobierz aktualizację](http://www.microsoft.com/downloads/details.aspx?familyid=66e4e033-5a4c-4eec-84f1-31f0ca878092&displaylang=en)

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742). Okres świadczenia pomocy technicznej dla programu Outlook Web Access działającego pod kontrolą programu Exchange Server 5.0 zakończył się.

### Informacje ogólne

Streszczenie
------------

<span></span>
**Streszczenie:**

Ta aktualizacja usuwa nowo wykrytą, prywatnie zgłoszoną usterkę. W kliencie programu Outlook Web Access dla programu Exchange Server 5.5 istnieje usterka dotycząca uruchamiania skryptów i fałszowania danych z przekraczaniem granic witryn, która może doprowadzić do uruchamiania przez użytkownika niebezpiecznych skryptów po podjęciu odpowiednich działań przez osobę atakującą. Ta usterka jest opisana w sekcji „Szczegółowe informacje o usterce” w tym biuletynie.

Osoba atakująca, której uda się wykorzystać tę usterkę, może wprowadzać zmiany w pamięci podręcznej przeglądarki sieci Web i pamięci podręcznej pośredniego serwera proxy oraz umieszczać w tych pamięciach sfałszowaną zawartość. Wykorzystując tę usterkę, osoba atakująca może również używać skryptów do przeprowadzania ataków przekraczających granice witryn.

Firma Microsoft zaleca klientom zastosowanie tej aktualizacji zabezpieczeń.

**Uwaga:** Klienci, którzy dostosowali dowolne strony ASP wymienione w sekcji „Informacje dotyczące plików” w tym dokumencie, powinni przed zastosowaniem tej aktualizacji utworzyć kopie zapasowe tych plików, ponieważ instalacja poprawki spowoduje zastąpienie stron ASP. Wszystkie modyfikacje należy następnie ponownie zastosować do nowych stron ASP. Więcej informacji na temat zasad pomocy technicznej dotyczącej dostosowywania programu Outlook Web Access zawiera artykuł [327178](http://support.microsoft.com/default.aspx?kbid=327178) w bazie wiedzy Microsoft Knowledge Base.

**Wskaźniki ważności i identyfikatory usterek:**

 
<table style="border:1px solid black;">
<thead>
<tr class="header">
<th style="border:1px solid black;" >Identyfikator usterki</th>
<th style="border:1px solid black;" >Wpływ usterki</th>
<th style="border:1px solid black;" >Exchange Server 5.5</th>
</tr>
</thead>
<tbody>
<tr class="odd">
<td style="border:1px solid black;">Usterka uruchamiania skryptów i fałszowania danych z przekraczaniem granic witryn — <a href="http://www.cve.mitre.org/cgi-bin/cvename.cgi?name=can-2004-0203">CAN-2004-0203</a></td>
<td style="border:1px solid black;">Zdalne wykonanie kodu</td>
<td style="border:1px solid black;">Średni<br />
</td>
</tr>
</tbody>
</table>
 

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Które aktualizacje zastępuje ta wersja?**  
Ta aktualizacja zastępuje aktualizację zabezpieczeń omówioną w Biuletynie zabezpieczeń firmy Microsoft [MS03-047](http://technet.microsoft.com/security/bulletin/ms03-047).

**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**  
Tak. Narzędzie MBSA umożliwia określenie, czy zainstalowanie tej aktualizacji jest wymagane. Więcej informacji na temat narzędzia MBSA można znaleźć w [witrynie sieci Web programu MBSA](http://go.microsoft.com/fwlink/?linkid=21134).

**Uwaga:** Od 20 kwietnia 2004 r. plik Mssecure.xml używany przez program MBSA 1.1.1 i jego wcześniejsze wersje nie jest aktualizowany danymi nowych aktualizacji zabezpieczeń. Z tego względu po upływie tej daty skanowanie wykonywane za pomocą programu MBSA 1.1.1 lub wcześniejszej wersji będzie niepełne. Wszyscy użytkownicy powinni uaktualnić program MBSA do wersji 1.2, która zapewnia dokładniejsze wykrywanie aktualizacji zabezpieczeń i obsługuje dodatkowe produkty. Program MBSA 1.2 można pobrać z [witryny sieci Web programu MBSA](http://go.microsoft.com/fwlink/?linkid=21134). Więcej informacji na temat narzędzia MBSA można znaleźć w [witrynie sieci Web pytań i odpowiedzi dotyczących narzędzia Microsoft Baseline Security Analyzer 1.2](http://www.microsoft.com/technet/security/tools/mbsaqa.mspx).

**Czy za pomocą programu Systems Management Server (SMS) można określić, czy ta aktualizacja jest wymagana?**  
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

Szczegółowe informacje o usterce
--------------------------------

<span></span>
#### Usterka dotycząca fałszowania danych z przekraczaniem granic witryn — CAN-2004-0203:

Jest to usterka dotycząca uruchamiania skryptów i fałszowania danych z przekraczaniem granic witryn. Może ona doprowadzić do uruchamiania przez użytkownika niebezpiecznych skryptów po podjęciu odpowiednich działań przez osobę atakującą. Skrypt jest wykonywany w kontekście zabezpieczeń komputera użytkownika. Wykorzystanie tej usterki wymaga interakcji użytkownika. Dzięki tej usterce osoba atakująca może uzyskać dostęp do dowolnych danych na serwerze programu Outlook Web Access, które były dostępna dla danego użytkownika.

Osoba atakująca, której uda się wykorzystać tę usterkę, może wprowadzać zmiany w pamięci podręcznej przeglądarki sieci Web i pamięci podręcznej pośredniego serwera proxy oraz umieszczać w tych pamięciach sfałszowaną zawartość. Wykorzystując tę usterkę, osoba atakująca może również używać skryptów do przeprowadzania ataków przekraczających granice witryn.

#### Czynniki ograniczające zagrożenie w przypadku usterki dotyczącej fałszowania danych z przekraczaniem granic witryn — CAN-2004-0203:

-   Aby podjąć próbę wykorzystania usterki, osoba atakująca musi mieć możliwość zalogowania się do programu Outlook Web Access. Jeżeli dostęp anonimowy do programu Outlook Web Access nie jest dozwolony, atak mogą przeprowadzić tylko uwierzytelnieni użytkownicy.
-   Następujące obsługiwane wersje programu Outlook Web Access nie podlegają tej usterce:
    -   Outlook Web Access dla programu Exchange 2000 Server
    -   Outlook Web Access dla programu Exchange Server 2003

**Czynniki ograniczające zagrożenie atakami za pomocą skryptów z przekraczaniem granic witryn**

-   Osoba atakująca, której uda się wykorzystać aspekt tej usterki umożliwiający uruchamianie skryptów z przekraczaniem granic witryn, może uzyskać te same uprawnienia co użytkownik w czasie korzystania z programu Outlook Web Access.

**Czynniki ograniczające zagrożenie umieszczania sfałszowanej zawartości w pamięci podręcznej przeglądarki sieci Web użytkownika**

-   Klienci, którzy włączyli opcję zaawansowanych ustawień internetowych w programie Internet Explorer — **Nie zapisuj zaszyfrowanych stron na dysku**, nie są narażeni na ryzyko związane z próbami umieszczenia sfałszowanej zawartości w pamięci podręcznej przeglądarki, z której korzystają, pod warunkiem, że uzyskują dostęp do witryny programu Outlook Web Access za pośrednictwem protokołu SSL (Secure Sockets Layer).

**Czynniki ograniczające zagrożenie umieszczania sfałszowanej zawartości w pamięci podręcznej pośredniego serwera proxy**

-   Klienci, którzy uzyskują dostęp do programu Outlook Web Access za pośrednictwem połączeń chronionych protokołem SSL, nie są narażeni na skutki prób umieszczenia sfałszowanej zawartości w pamięci podręcznej pośredniego serwera proxy. Dane sesji w protokole SSL są bowiem szyfrowane i nie są buforowane na pośrednich serwerach proxy.
-   Jeżeli osobie atakującej udałoby się umieścić sfałszowaną zawartość w pamięci podręcznej pośredniego serwera proxy, trudno byłoby jej przewidzieć, którzy użytkownicy będą obsługiwani przy użyciu tej buforowanej zawartości.

#### Rozwiązania problemu spowodowanego usterką dotyczącą fałszowania danych z przekraczaniem granic witryn — CAN-2004-0203:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.

-   **Wyłączenie klienta programu Outlook Web Access we wszystkich witrynach programu Exchange**

    Program Outlook Web Access można wyłączyć, wykonując następujące czynności. Należy je wykonać we wszystkich witrynach programu Exchange.

    1.  Uruchom program Exchange Administrator.
    2.  Rozwiń kontener **Configuration** (Konfiguracja) dla witryny.
    3.  Kliknij kontener **Protocols** (Protokoły) dla witryny.
    4.  Otwórz właściwości obiektu **HTTP (Web) Site Settings** (Ustawienia witryny sieci Web — HTTP).
    5.  Kliknij pole wyboru **Enable Protocol** (Włącz protokół), aby je wyczyścić.
    6.  Zaczekaj na zreplikowanie tej zmiany na każdym serwerze w tej witrynie. W tym celu utwórz powiązania ze wszystkimi serwerami w witrynie za pomocą programu Exchange Administrator, a następnie sprawdź odpowiednie ustawienie.

    **Wpływ rozwiązania:** Użytkownicy nie będą mogli uzyskać dostępu do swoich skrzynek pocztowych za pośrednictwem programu Outlook Web Access.

-   **Usunięcie programu Outlook Web Access**

    Sposób usuwania programu Outlook Web Access omówiono w artykule [290287](http://support.microsoft.com/default.aspx?kbid=290287) w bazie wiedzy Microsoft Knowledge Base.

    **Wpływ rozwiązania:** Użytkownicy nie będą mogli uzyskać dostępu do swoich skrzynek pocztowych za pośrednictwem programu Outlook Web Access.

    Dodatkowe informacje dotyczące zabezpieczania środowiska programu Exchange zawiera [strona zasobów zabezpieczeń w witrynie sieci Web programu Exchange 5.5](http://go.microsoft.com/fwlink/?linkid=33382).

#### Często zadawane pytania na temat usterki dotyczącej fałszowania danych z przekraczaniem granic witryn — CAN-2004-0203:

**Jaki zakres obejmuje ta usterka?**  
Jest to usterka dotycząca uruchamiania skryptów i fałszowania danych z przekraczaniem granic witryn. Może ona doprowadzić do uruchamiania przez użytkownika niebezpiecznych skryptów po podjęciu odpowiednich działań przez osobę atakującą. Skrypt jest wykonywany w kontekście zabezpieczeń komputera użytkownika. Wykorzystanie tej usterki wymaga interakcji użytkownika. Dzięki tej usterce osoba atakująca może uzyskać dostęp do dowolnych danych na serwerze programu Outlook Web Access, które były dostępna dla danego użytkownika.

Osoba atakująca, której uda się wykorzystać tę usterkę, może przeprowadzać ataki za pomocą skryptów z przekraczaniem granic witryn. Tę usterkę można także wykorzystać do wprowadzenia zmiany w pamięci podręcznej przeglądarki sieci Web oraz pamięci podręcznej pośredniego serwera proxy i umieszczenia w tych pamięciach sfałszowanej zawartości.

**W jaki sposób powstaje usterka?**  
W programie Outlook Web Access poprawność danych wejściowych dostarczanych do kwerendy przekierowania w protokole HTTP nie jest właściwie sprawdzana przed wysłaniem ich do przeglądarki.

**Co to jest program Outlook Web Access?**  
Klient programu Microsoft Outlook Web Access jest usługą programu Microsoft Exchange Server. Korzystając z programu Outlook Web Access, użytkownicy mogą uzyskiwać dostęp do swojej skrzynki pocztowej w programie Exchange za pośrednictwem przeglądarki sieci Web. Program Outlook Web Access umożliwia używanie serwera z zainstalowanym programem Exchange Server jako witryny sieci Web, za pośrednictwem której autoryzowani użytkownicy mogą odczytywać i wysyłać pocztę, zarządzać kalendarzami lub korzystać z innych funkcji poczty internetowej.

**Jakie mogą być skutki wykorzystania tej usterki przez osobę atakującą?**  
Osoba atakująca, której uda się wykorzystać tę usterkę, może przeprowadzać ataki za pomocą skryptów z przekraczaniem granic witryn i przekierowywać odpowiedzi serwera do innego użytkownika. Atak ten może również umożliwić wysłanie spreparowanej odpowiedzi skierowanej do użytkownika. Tę usterkę można także wykorzystać do wprowadzenia zmiany w pamięci podręcznej przeglądarki sieci Web oraz pamięci podręcznej pośredniego serwera proxy i umieszczenia w tych pamięciach sfałszowanej zawartości.

**W jaki sposób osoba atakująca może wykorzystać tę usterkę?**  
Osoba atakująca może utworzyć specjalną wiadomość e-mail w celu wykorzystania usterki. Może ona wykorzystać usterkę, wysyłając do serwera, na którym jest uruchomiony klient programu Outlook Web Access dla programu Exchange Server 5.5, tę specjalnie spreparowaną wiadomość e-mail. Następnie może próbować nakłonić użytkownika do kliknięcia łącza w wiadomości.

**Jakie systemy są szczególnie narażone na skutki tej usterki?**  
Na skutki tej usterki szczególnie narażone są systemy, w których jest zainstalowany klient programu Outlook Web Access dla programu Exchange Server 5.5.

**Czy wszystkie obsługiwane wersje programu Outlook Web Access podlegają usterce?**  
Nie. Ta usterka dotyczy tylko klienta programu Outlook Web Access dla programu Exchange Server 5.5. Programy Outlook Web Access dla programu Exchange 2000 Server oraz Outlook Web Access dla programu Exchange Server 2003 nie są narażone na skutki tej usterki.

**Na których serwerach programu Exchange należy zainstalować tę aktualizację?**  
Ta aktualizacja jest przeznaczona tylko dla serwerów, na których jest zainstalowany klient programu Outlook Web Access dla programu Exchange Server 5.5. Nie ma potrzeby instalowania tej aktualizacji na serwerach, na których nie jest zainstalowany klient programu Outlook Web Access dla programu Exchange Server 5.5.

**Moja witryna programu Outlook Web Access została dostosowana. Co mam zrobić w tej sytuacji?**  
Klienci, którzy dostosowali dowolne strony ASP wymienione w sekcji „Informacje dotyczące plików” w tym biuletynie zabezpieczeń, powinni przed zastosowaniem tej aktualizacji utworzyć kopie zapasowe tych plików, ponieważ instalacja aktualizacji spowoduje zastąpienie stron ASP. Wszystkie modyfikacje należy następnie ponownie zastosować do nowych stron ASP. Więcej informacji na temat zasad pomocy technicznej dotyczącej dostosowywania programu Outlook Web Access zawiera artykuł [327178](http://support.microsoft.com/?id=327178) w bazie wiedzy Microsoft Knowledge Base.

**W jaki sposób działa aktualizacja?**  
Ta aktualizacja usuwa usterkę, modyfikując sposób sprawdzania w programie Outlook Web Access poprawności danych wejściowych dostarczanych do kwerendy przekierowania w protokole HTTP przed wysłaniem ich do klienta.

**Czy przed wydaniem tego biuletynu zabezpieczeń informacje o tej usterce zostały ujawnione publicznie?**  
Nie. Firma Microsoft nie otrzymała żadnych informacji wskazujących na to, że wiadomość o tej usterce została ujawniona publicznie przed pierwotnym opublikowaniem tego biuletynu zabezpieczeń.

**Czy przed wydaniem tego biuletynu zabezpieczeń firma Microsoft otrzymała jakiekolwiek zgłoszenia wykorzystania tej usterki?**  
Nie. Firma Microsoft nie otrzymała ani żadnych informacji wskazujących na to, że ta usterka została wykorzystana publicznie do przeprowadzenia ataku na klientów, ani informacji o opublikowaniu przykładów kodu testowego przed pierwotnym opublikowaniem tego biuletynu zabezpieczeń.

Informacje o aktualizacji zabezpieczeń
--------------------------------------

<span></span>
**Platformy i warunki wstępne instalacji:**

Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:

#### Exchange Server 5.5 z dodatkiem Service Pack 4

**Warunki wstępne**
Ta poprawka zabezpieczeń wymaga klienta programu Outlook Web Access dla programu Exchange Server 5.5 z dodatkiem [SP4](http://go.microsoft.com/fwlink/?linkid=33385).

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Aby uzyskać więcej informacji na temat sposobów uzyskania najnowszego dodatku Service Pack, zobacz artykuł [260910](http://support.microsoft.com/default.aspx?scid=kb;en-us;260910) w bazie wiedzy Microsoft Knowledge Base.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/x                  **Powoduje wygenerowanie listy plików znajdujących się w pakiecie.

**/s  **             **  **Umożliwia przeprowadzenie instalacji w trybie cichym (bez interwencji użytkownika ani wyświetlania informacji).

**/z**             Pełni taką samą funkcję co parametr /x, z tym że parametr /z powoduje automatyczne ponowne uruchomienie komputera.

**      /m**           Powoduje wyświetlenie monitu o wskazanie lokalizacji folderów.

**Uwaga:** Aby uzyskać dodatkowe informacje dotyczące opcji poleceń używanych do zastosowania tej aktualizacji, kliknij poniższy numer artykułu w celu przejrzenia go w bazie wiedzy Microsoft Knowledge Base:

[257946](http://support.microsoft.com/default.aspx?kbid=257946) XGEN: GUI Hotfix Utility Switches /x /m /s /z

**Informacje dotyczące wdrażania**

Pakiet aktualizacji Exchange5.5-KB842436-x86-&lt;język\_serwera&gt;.exe zawiera trzy oddzielne aktualizacje zabezpieczeń:

Exchange5.5-KB842436a-x86-&lt;język\_serwera&gt;.exe

Exchange5.5-KB842436b-x86-&lt;język\_serwera&gt;.exe

Exchange5.5-KB842436c-x86-&lt;język\_serwera&gt;.exe

**Uwaga:** W poniższej procedurze są one określane odpowiednio jako aktualizacje „a”, „b” i „c”.

Ta aktualizacja zabezpieczeń została podzielona na trzy części ze względu na dużą liczbę plików, których dotyczy, oraz w celu zmniejszenia stopnia skomplikowania skryptów instalacyjnych.

Uruchomienie pliku głównej aktualizacji zabezpieczeń spowoduje skopiowanie aktualizacji „a”, „b” oraz „c” do określonej przez użytkownika lokalizacji. Uruchomienie każdej z tych aktualizacji spowoduje zainstalowanie jej na serwerze.

Zainstalowanie aktualizacji „a” jest niezbędne. Aktualizacje „b” i „c” należy zainstalować tyko w przypadku, gdy na serwerze są używane języki zawarte w jednej z tych aktualizacji.

Aby zainstalować tę aktualizację zabezpieczeń:

1.  Aktualizację Exchange5.5-KB842436a-x86-&lt;język\_serwera&gt;.exe należy zainstalować niezależnie od tego, jakie wersje językowe są zainstalowane na serwerze z programem Outlook Web Access.

    Aktualizacja „a” spowoduje zaktualizowanie następujących elementów:

    Pliki CDO.dll, CDOHTML.dll, HTMLSNIF.dll oraz SAFEHTML.dll.

    Należy zainstalować wersję językową programu Outlook Web Access zgodną z językiem określonym na serwerze, na którym jest zainstalowany program Microsoft Exchange Server.

    Dostępne są następujące wersje językowe programu Outlook Web Access:

    -   chiński (uproszczony),
    -   chiński (tradycyjny),
    -   angielski,
    -   francuski,
    -   niemiecki,
    -   włoski,
    -   japoński,
    -   hiszpański.

2.  Po zakończeniu instalacji aktualizacji „a” zainstaluj aktualizację „b”, aktualizację „c” lub obie te aktualizacje. Instalacja aktualizacji „b” jest wymagana, jeśli w programie Outlook Web Access na komputerze użytkownika są zainstalowane dowolne z następujących wersji językowych:
    -   brazylijski (portugalski),
    -   polski,
    -   rosyjski,
    -   grecki,
    -   portugalski,
    -   szwedzki,
    -   koreański.
3.  Instalacja aktualizacji „c” jest wymagana, jeśli w programie Outlook Web Access na serwerze użytkownika są zainstalowane dowolne z następujących wersji językowych:
    -   węgierski,
    -   norweski,
    -   czeski,
    -   turecki,
    -   fiński,
    -   duński,
    -   holenderski.

**Uwaga:** Zainstalowanie aktualizacji „a” jest wymagane, nawet jeśli użytkownik używa tylko języków zawartych w aktualizacji „b” lub „c”. Aby zainstalować aktualizacje „b” i „c” i zapewnić ich poprawne działanie, należy zainstalować aktualizację „a”. Zainstalowanie aktualizacji „b” lub „c” będzie niemożliwe, jeżeli wcześniej nie zainstalowano aktualizacji„a”.

**Uwaga:** Po zainstalowaniu aktualizacji „b”, aktualizacji „c” lub obu tych aktualizacji nie należy usuwać aktualizacji „a”, nawet jeżeli języki w aktualizacji „a” nie są używane. Może to uniemożliwić prawidłowe działanie aktualizacji „b” i „c”.

**Uwaga:** Zostaną zaktualizowane tylko pakiety językowe, które już zainstalowano na serwerze. Zainstalowanie aktualizacji „b” lub „c” na serwerach, na których nie zainstalowano obsługi odpowiednich języków, nie wywoła problemów.

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21125).

**Uwaga:** Po zainstalowaniu tej aktualizacji otwarcie wiadomości w programie Outlook Web Access może spowodować wyświetlenie pustego okna treści. Może się to zdarzyć, jeżeli uprawnienia do katalogu Windows na serwerze, na którym jest zainstalowany program Outlook Web Access, są ustawione na wartość Tylko do odczytu. Więcej informacji można znaleźć w artykule [314532](http://support.microsoft.com/?id=314532) w bazie wiedzy Microsoft Knowledge Base.

**Wymaganie dotyczące ponownego uruchomienia**

Ta aktualizacja nie wymaga ponownego uruchomienia systemu. Spowoduje ona jednak ponowne uruchomienie programów Internetowe usługi informacyjne (IIS) firmy Microsoft, Exchange Store oraz Exchange System Attendant Services. Należy więc instalować ją, kiedy żaden użytkownik nie jest zalogowany za pośrednictwem programu Outlook Web Access.

**Informacje dotyczące usuwania**

Aby usunąć tę aktualizację, należy wpisać w wierszu polecenia następujący ciąg:

-   %EXCHSRVR%\\842346a\\UNINSTALL\\UNINST.EXE
-   %EXCHSRVR%\\842346b\\UNINSTALL\\UNINST.EXE
-   %EXCHSRVR%\\842346c\\UNINSTALL\\UNINST.EXE

Tę aktualizację można usunąć za pomocą apletu Dodaj lub usuń programy w Panelu sterowania. Poszczególne aktualizacje będą przedstawione jako następujące pozycje na liście:

-   Aktualizacja zabezpieczeń dla programu Exchange Server 5.5 (KB842436a)
-   Aktualizacja zabezpieczeń dla programu Exchange Server 5.5 (KB842436b)
-   Aktualizacja zabezpieczeń dla programu Exchange Server 5.5 (KB842436c)

**Uwaga:** Usuwając aktualizację, należy zacząć od aktualizacji „b” i „c”, a następnie usunąć aktualizację „a”.

**Informacje dotyczące plików**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty Strefa czasowa w narzędziu Data i godzina w Panelu sterowania.

**Uwaga:** Daty, godziny oraz nazwy poszczególnych plików mogą ulec zmianie podczas instalacji. Szczegóły dotyczące sposobów sprawdzania instalacji zawiera sekcja Weryfikowanie instalacji aktualizacji.

Exchange Server 5.5 z dodatkiem Service Pack 4:

`Data         Godzina   Wersja        Rozmiar  Nazwa pliku------------------------------------------------------18-maj-2004  16:29                    12 928  amunres.asp18-maj-2004  16:29                     1 835  appts.asp15-sty-2004  17:49                     5 761  attach.inc18-maj-2004  16:29                     5 465  cmpatt.asp18-maj-2004  16:30                     7 390  cmpmsg.asp18-maj-2004  16:29                     3 133  cmpOpt.asp18-maj-2004  16:29                     7 091  cmpTitle.asp19-maj-2004  20:01  5.5.2658.1080      2 576  cdo.dll19-maj-2004  20:01  5.5.2658.1080      2 576  cdo.dll18-maj-2004  16:30  5.5.2658.1053      7 360  cdohtml.dll18-maj-2004  16:30  5.5.2658.1053      7 360  cdohtml.dll18-maj-2004  16:29                    11 862  commands.asp18-maj-2004  16:29                    11 292  commands.asp18-maj-2004  16:29                    22 722  commands.asp18-maj-2004  16:28                    19 184  commands.asp18-maj-2004  16:28                    18 172  commands.asp18-maj-2004  16:28                    37 173  commands.asp18-maj-2004  16:28                    21 240  commands.asp18-maj-2004  16:30                     8 294  commands.asp18-maj-2004  16:30                    13 271  contdet.asp18-maj-2004  16:30                       796  delete.asp18-maj-2004  16:29                     2 119  detcmds.asp17-maj-2004  17:29                     1 655  encode.inc18-maj-2004  16:28                     2 424  events.asp18-maj-2004  16:30                     7 952  frmroot.asp18-maj-2004  16:29                     1 854  frmroot.asp18-maj-2004  16:29                     8 501  frmroot.asp08-lip-2004  22:35                     7 961  frmroot.asp18-maj-2004  16:29                     9 974  frmroot.asp18-maj-2004  16:28                     9 705  frmroot.asp18-maj-2004  16:30                     9 643  frmroot.asp18-maj-2004  16:30                     7 951  frmroot.asp18-maj-2004  16:28                     8 892  frmroot.asp18-maj-2004  16:28                    30 942  frmRoot.asp18-maj-2004  16:30                    11 544  frmroot.asp18-maj-2004  16:29                     4 336  fumsg.asp15-lis-2002  18:41  6.5.6582.0        57 344  htmlsnif.dll15-lis-2002  18:41  6.5.6582.0        57 344  htmlsnif.dll18-maj-2004  16:30                     2 645  item.asp19-paź-2000  07:00                     3 686  jsroot.inc18-maj-2004  16:28                     6 815  logon.asp18-maj-2004  16:29                     2 963  logonfrm.asp18-maj-2004  16:28                     5 783  main_fr.asp18-maj-2004  16:28                    10 269  main_fr.asp18-maj-2004  16:29                    11 166  main_fr.asp18-maj-2004  16:28                     2 433  messages.asp18-maj-2004  16:28                     2 542  messages.asp19-lip-2003  20:02                     5 118  global.asa18-maj-2004  16:28                    21 055  mrappt.asp30-cze-2004  21:47                     5 934  mratt.asp18-maj-2004  16:28                     2 931  mropt.asp18-maj-2004  16:28                    12 675  mrplaner.asp18-maj-2004  16:28                    14 620  mrread.asp18-maj-2004  16:30                    26 555  mrrecur.asp18-maj-2004  16:29                    10 735  mrtitle.asp18-maj-2004  16:28                     3 458  openitem.asp08-lip-2004  22:30                    12 233  pageutil.inc18-maj-2004  16:29                     3 444  peerfldr.asp18-maj-2004  16:29                     3 450  peerfldr.asp18-maj-2004  16:28                     8 999  pick.asp18-maj-2004  16:29                     3 174  pickform.asp18-maj-2004  16:30                     5 534  postatt.asp18-maj-2004  16:29                     5 452  postatt.asp18-maj-2004  16:29                    11 230  postmsg.asp18-maj-2004  16:28                     6 419  postmsg.asp18-maj-2004  16:30                     5 189  postroot.asp18-maj-2004  16:30                     6 485  postroot.asp18-maj-2004  16:29                     7 896  posttitl.asp18-maj-2004  16:28                     5 238  posttitl.asp18-maj-2004  16:28                     9 770  read.asp18-maj-2004  16:29                    10 641  read.asp18-maj-2004  16:29                     9 899  read.asp18-maj-2004  16:29                    14 601  read.asp18-maj-2004  16:30                     2 575  read.asp18-maj-2004  16:28                     6 835  root.asp18-maj-2004  16:29                     8 185  root.asp18-maj-2004  16:28                     5 468  rspatt.asp18-maj-2004  16:29                     8 753  rspmsg.asp18-maj-2004  16:29                     3 184  rspopt.asp18-maj-2004  16:28                     7 776  rsptitle.asp15-lis-2002  18:41  6.5.6582.0       225 280  safehtml.dll15-lis-2002  18:41  6.5.6582.0       225 280  safehtml.dll18-maj-2004  16:28                     8 505  title.asp18-maj-2004  16:28                     4 242  title.asp18-maj-2004  16:29                     7 958  title.asp`

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można użyć narzędzia Microsoft Baseline Security Analyzer (MBSA). Narzędzie MBSA umożliwia administratorom skanowanie systemów lokalnych i zdalnych w poszukiwaniu brakujących aktualizacji zabezpieczeń i typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web programu Microsoft Baseline Security Analyzer](http://go.microsoft.com/fwlink/?linkid=21134).

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość następujących kluczy rejestru:

    HKEY\_LOCAL\_MACHINE\\SOFTWARE\\Microsoft\\Updates\\Exchange Server 5.5\\SP5\\842436a
    HKEY\_LOCAL\_MACHINE\\SOFTWARE\\Microsoft\\Updates\\Exchange Server 5.5\\SP5\\842436b
    HKEY\_LOCAL\_MACHINE\\SOFTWARE\\Microsoft\\Updates\\Exchange Server 5.5\\SP5\\842436c

    **Uwaga:** Te klucze rejestru mogą nie zostać prawidłowo utworzone, kiedy administrator lub producent OEM zintegruje aktualizację zabezpieczeń 842436 ze źródłowymi plikami instalacyjnymi systemu Windows lub ją do nich włączy.

### Other Information

**Podziękowania**

Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:

-   Panu Amitowi Kleinowi z firmy [Sanctum Inc.](http://www.sanctuminc.com/) za zgłoszenie usterki dotyczącej uruchamiania skryptów i fałszowania tożsamości z przekraczaniem granic witryn (CAN-2004-0203).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej znaleźć je, wyszukując słowo kluczowe „poprawka zabezpieczeń”.
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku.
-   Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   Witryna [Windows Update](http://go.microsoft.com/fwlink/?linkid=21130)
-   Wykaz Windows Update. Aby uzyskać więcej informacji o wykazie Windows Update, zobacz artykuł [323166](http://support.microsoft.com/default.aspx?scid=kb;en-us;323166) w bazie wiedzy Microsoft Knowledge Base.
-   Witryna [Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, w których jest konieczne zainstalowanie aktualizacji zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie z minimalnym tylko zakłócaniem pracy użytkowników końcowych. Aby uzyskać więcej informacji o sposobach wdrażania aktualizacji zabezpieczeń przez administratorów za pomocą programu SMS 2003, zobacz [witrynę sieci Web zarządzania poprawkami zabezpieczeń programu SMS 2003](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

**Uwaga:** Dzięki narzędziom Microsoft Baseline Security Analyzer oraz Microsoft Office Detection Tool program SMS zapewnia obsługę wykrywania i wdrażania aktualizacji zabezpieczeń zawartych w biuletynach. Jednak niektóre aktualizacje oprogramowania mogą nie zostać wykryte przez te narzędzia. W takich przypadkach administratorzy mogą korzystać z funkcji zarządzania zasobami programu SMS w celu przyporządkowywania poszczególnych aktualizacji do określonych komputerów. Aby uzyskać więcej informacji na temat tej procedury, odwiedź następującą [witrynę](http://go.microsoft.com/fwlink/?linkid=33341) sieci Web. Niektóre aktualizacje zabezpieczeń wymagają uprawnień administratora i ponownego uruchomienia systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack](http://go.microsoft.com/fwlink/?linkid=33387) oraz [SMS 2.0 Administration Feature Pack](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (10 sierpnia 2004 r.): Opublikowano biuletyn

*Built at 2014-04-18T01:50:00Z-07:00*
