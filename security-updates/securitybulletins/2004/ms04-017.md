---
TOCTitle: 'MS04-017'
Title: 'Biuletyn zabezpieczeń firmy Microsoft MS04-017 - Umiarkowana'
ms:assetid: 'ms04-017'
ms:contentKeyID: 61232354
ms:mtpsurl: 'https://technet.microsoft.com/pl-PL/library/ms04-017(v=Security.10)'
---


Biuletyn zabezpieczeń firmy Microsoft MS04-017 - Umiarkowana
============================================================

Usterka w aplecie podglądu raportów w sieci Web programu Crystal Reports umożliwia ataki prowadzące do ujawnienia informacji lub odmowy usługi (842689)
-------------------------------------------------------------------------------------------------------------------------------------------------------

Opublikowano: 8 czerwca 2004 | Zaktualizowano: 16 czerwca 2004

**Opublikowano:** 8 czerwca 2004 r.  
**Wersja:** 1.0  

#### Streszczenie

**Kto powinien przeczytać ten dokument:** Klienci używający programu Microsoft® Visual Studio .NET 2003, Microsoft Office Outlook 2003 z dodatkiem Business Contact Manager lub Microsoft Business Solutions Customer Relationship Management (CRM) 1.2.

**Wpływ usterki:**  Ujawnienie informacji lub odmowa usługi

**Maksymalny wskaźnik ważności:** Średni

**Zalecenie:** Klienci powinni rozważyć zastosowanie tej aktualizacji zabezpieczeń.

**Zastąpienie aktualizacji zabezpieczeń:** Brak

**Ostrzeżenia:**

-   Klienci używający programów Visual Studio .NET 2003 i Outlook 2003 z dodatkiem Business Contact Manager oraz klienci, którzy zainstalowali program Internetowe usługi informacyjne, powinni zainstalować aktualizację dla obu produktów.
-   Aktualizacja dla składnika programu Microsoft Business Solutions CRM 1.2 jest dostępna w [witrynie sieci Web firmy Business Objects](http://go.microsoft.com/fwlink/?linkid=30127).

**Lokalizacje, z których można pobrać przetestowane oprogramowanie i aktualizacje zabezpieczeń:**

**Podlegające oprogramowanie:**

-   Visual Studio .NET 2003 — [Pobierz aktualizację](http://www.microsoft.com/downloads/details.aspx?familyid=659ca40e-808d-431d-a7d3-33bc3ace922d&displaylang=en)
-   Program Outlook 2003 z dodatkiem Business Contact Manager — [Pobierz aktualizację](http://www.microsoft.com/downloads/details.aspx?familyid=9016b9f3-ba86-4a95-9d89-e120ef2e85e3&displaylang=en)
-   Microsoft Business Solutions CRM 1.2 — [Pobierz aktualizację z witryny sieci Web firmy Business Objects](http://go.microsoft.com/fwlink/?linkid=30127)

**Niepodlegające oprogramowanie:**

-   Wszystkie inne obsługiwane wersje programów Visual Studio, Outlook i Microsoft Business Solutions CRM.

**Uwaga** Program Business Contact Manager jest dodatkiem do programu Outlook 2003 dostępnym na oddzielnym dysku CD wraz z pakietami Microsoft Office Small Business Edition 2003 i Microsoft Office Professional Edition 2003.

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Podsumowanie
------------

<span></span>
**Podsumowanie:**

Ta aktualizacja usuwa nowo wykrytą usterkę programów Crystal Reports i Crystal Enterprise firmy [Business Objects](http://www.businessobjects.com). W programie Microsoft Visual Studio .NET 2003 (wszystkie wersje) i w programie Outlook 2003 z dodatkiem Business Contact Manager program Crystal Reports jest redystrybuowany i dlatego ta usterka ich dotyczy. W programie Microsoft Business Solutions CRM 1.2 jest redystrybuowany program Crystal Enterprise, który podlega usterce w ten sam sposób. Ta usterka jest opisana w sekcji Szczegółowe informacje o usterce w tym biuletynie.

Osoba atakująca, której uda się wykorzystać tę usterkę, może pobrać i usunąć pliki za pomocą apletów podglądu raportów programów Crystal Reports i Crystal Enterprise w systemie podlegającym usterce. Liczba plików zagrożonych tą usterką może być uzależniona od kontekstu zabezpieczeń, w którym jest uruchomiony składnik podlegający usterce używany przez aplet podglądu raportów w sieci Web programu Crystal Reports.

**Uwaga** Usterką są zagrożone tylko systemy, w których zainstalowano program Internetowe usługi informacyjne (IIS).

Firma Microsoft zaleca klientom zastosowanie odpowiedniej aktualizacji zabezpieczeń.

**Wskaźniki ważności i identyfikatory usterek:**

 
<table style="border:1px solid black;">
<thead>
<tr class="header">
<th style="border:1px solid black;" >Identyfikator usterki</th>
<th style="border:1px solid black;" >Wpływ usterki</th>
<th style="border:1px solid black;" >Visual Studio .NET 2003</th>
<th style="border:1px solid black;" >Outlook 2003 z dodatkiem Business Contact Manager</th>
<th style="border:1px solid black;" >Microsoft Business Solutions CRM 1.2</th>
</tr>
</thead>
<tbody>
<tr class="odd">
<td style="border:1px solid black;">Usterka dostępu do katalogu — <a href="http://www.cve.mitre.org/cgi-bin/cvename.cgi?name=can-2004-0204">CAN-2004-0204</a></td>
<td style="border:1px solid black;">Ujawnienie informacji<br />
Odmowa usługi</td>
<td style="border:1px solid black;">Średni</td>
<td style="border:1px solid black;">Średni</td>
<td style="border:1px solid black;">Średni</td>
</tr>
<tr class="even">
<td style="border:1px solid black;"><strong>Zbiorczy wskaźnik ważności wszystkich usterek</strong></td>
<td style="border:1px solid black;"></td>
<td style="border:1px solid black;"><strong>Średni</strong></td>
<td style="border:1px solid black;"><strong>Średni</strong></td>
<td style="border:1px solid black;"><strong>Średni</strong></td>
</tr>
</tbody>
</table>
  
Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.
  
Często zadawane pytania dotyczące tej aktualizacji zabezpieczeń  
---------------------------------------------------------------
  
<span></span>
**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**    
Nie. Narzędzie MBSA nie obsługuje programów Outlook z dodatkiem Business Contact Manager, Visual Studio .NET 2003 ani Microsoft Business Solutions CRM 1.2. Firma Microsoft nie planuje opracowania narzędzia skanującego do określania, czy dany system jest zagrożony.
  
**Czy za pomocą programu Systems Management Server (SMS) można określić, czy ta aktualizacja jest wymagana?**    
Tak. Program SMS może być pomocny do wykrycia, czy zainstalowane są inne programy, z którymi może być zainstalowana wersja składnika podlegającego usterce. Za pomocą programu SMS można wyszukać plik CrystalDecisions.Web.dll. Należy zaktualizować wszystkie wersje pliku CrystalDecisions.Web.dll starsze niż wersja 9.1.9800.9.
  
Szczegółowe informacje o usterce  
--------------------------------
  
<span></span>
#### Usterka dostępu do katalogu — CAN-2004-0204:
  
W programach Crystal Reports i Crystal Enterprise firmy [Business Objects](http://www.businessobjects.com) istnieje usterka dostępu do katalogu, która umożliwia w systemie podlegającym usterce ataki prowadzące do ujawnienia informacji lub odmowy usługi. Osoba atakująca, której uda się wykorzystać tę usterkę, może pobrać i usunąć pliki za pomocą interfejsu sieci Web programów Crystal Reports i Crystal Enterprise w systemie podlegającym usterce.
  
#### Czynniki ograniczające zagrożenie w przypadku usterki dostępu do katalogu — CAN-2004-0204:
  
-   Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.  
-   Usterką są zagrożone tylko systemy, w których zainstalowano program Internetowe usługi informacyjne (IIS).  
-   Atak jest skuteczny tylko w przypadku plików, dla których proces podrzędny programu IIS obsługujący plik CrystalDecisions.Web.dll ma uprawnienia do usuwania.
  
**Visual Studio .NET 2003**
  
-   Proces podrzędny programu IIS obsługujący składnik używany do wykorzystywania tej usterki jest domyślnie skonfigurowany do działania w różnych kontekstach zabezpieczeń — w zależności od systemu operacyjnego i roli serwera. Wszystkie te konta są kontami z ograniczeniami, które mają ograniczony dostęp do zasobów w systemie.  
    -   W systemach Windows 2000 i Windows XP domyślnym kontekstem zabezpieczeń jest konto komputer\\ASPNET.  
    -   W kontrolerach domeny systemu Windows 2000 domyślnym kontekstem zabezpieczeń jest konto IWAM\_MACHINE.  
    -   W systemie Windows Server 2003 (tryb izolacji procesu podrzędnego programu IIS) domyślnym kontekstem zabezpieczeń jest konto Usługa sieciowa.  
    -   W systemie Windows Server 2003 (tryb zgodności z programem IIS5) domyślnym kontekstem zabezpieczeń jest konto komputer\\ASPNET.  
    -   W kontrolerach domeny systemu Windows Server 2003 domyślnym kontekstem zabezpieczeń jest konto Usługa sieciowa.  
-   Systemy z zainstalowanym programem Visual Studio .NET 2003 są zagrożone atakiem tylko wtedy, gdy program IIS był zainstalowany w systemie podczas instalowania programu Visual Studio i jest w dalszym ciągu zainstalowany.
  
**Program Outlook 2003 z dodatkiem Business Contact Manager**
  
-   Proces podrzędny programu IIS obsługujący składnik używany do wykorzystywania tej usterki jest domyślnie skonfigurowany do działania w różnych kontekstach zabezpieczeń — w zależności od systemu operacyjnego i roli serwera. Wszystkie te konta są kontami z ograniczeniami, które mają ograniczony dostęp do zasobów w systemie.  
-   Systemy z zainstalowanym programem Outlook 2003 z dodatkiem Business Contact Manager są zagrożone atakiem tylko wtedy, gdy program IIS znajdował się w systemie podczas instalowania dodatku Business Contact Manager.  
-   Program Outlook z dodatkiem Business Contact Manager nie wchodzi w skład domyślnej instalacji programu Outlook 2003. Jest dostępny na oddzielnym dysku CD wraz z pakietami Microsoft Office Small Business Edition 2003 i Microsoft Office Professional Edition 2003.
  
**Microsoft Business Solutions CRM 1.2**
  
-   W programie Microsoft Business Solutions CRM 1.2 dostęp do interfejsu sieci Web programu Crystal Enterprise mogą uzyskać tylko uwierzytelnieni użytkownicy.
  
#### Rozwiązania problemu spowodowanego usterką dostępu do katalogu — CAN-2004-0204:
  
Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.
  
-   **Zatrzymanie, wyłączenie lub usunięcie programu IIS**
  
    -   Program IIS można zatrzymać, wpisując w wierszu polecenia ciąg **net stop w3svc**.  
    -   Aby wyłączyć lub zatrzymać program IIS, można skorzystać z Menedżera internetowych usług informacyjnych.  
    -   Do usunięcia z systemu programu IIS można użyć narzędzia **Dodaj lub usuń programy** znajdującego się w Panelu sterowania. Aby znaleźć program IIS, kliknij polecenie **Dodaj/Usuń składniki systemu Windows**.
  
    **Wpływ rozwiązania:** Po zatrzymaniu usługi w3svc system nie będzie już obsługiwał zawartości sieci Web. Po zatrzymaniu lub usunięciu programu IIS system nie będzie już obsługiwał zawartości sieci Web, serwerów FTP i serwerów NTP. Nie będzie także dostępna usługa SMTP.
  
-   **Zatrzymanie lub wstrzymanie witryny sieci Web przy użyciu Menedżera internetowych usług informacyjnych**
  
    -   W [Menedżerze internetowych usług informacyjnych](http://www.microsoft.com/resources/documentation/windowsserv/2003/standard/proddocs/en-us/gs_iissnapin.asp) kliknij prawym przyciskiem myszy witrynę, która ma zostać [zatrzymana lub wstrzymana](http://www.microsoft.com/resources/documentation/windowsserv/2003/standard/proddocs/en-us/default.asp?url=/resources/documentation/windowsserv/2003/standard/proddocs/en-us/qss_wss_virtdirectories.asp) (w tym przypadku katalog wirtualny crystalreportwebformviewer2), a następnie kliknij przycisk Zatrzymaj lub Wstrzymaj.
  
    **Wpływ rozwiązania:** System nie będzie już obsługiwać programu Crystal Reports przy użyciu interfejsu sieci Web.
  
-   **Zatrzymanie lub wstrzymanie witryny sieci Web przy użyciu wiersza polecenia**
  
    -   Kliknij przycisk **Start**, kliknij polecenie **Uruchom**, a następnie wpisz polecenie **cmd** i kliknij przycisk **OK**.  
    -   W wierszu polecenia wpisz ciąg **cscript iisweb.vbs** ***/akcjanazwa\_witryny\_sieci\_Web***, a następnie naciśnij klawisz **ENTER**. W miejsce znacznika ***akcja*** podstaw parametr stop (zatrzymanie) lub pause (wstrzymanie). W miejsce znacznika ***nazwa\_witryny\_sieci\_Web*** podstaw rzeczywistą nazwę witryny sieci Web.
  
    **Wpływ rozwiązania:** System nie będzie już obsługiwać programu Crystal Reports przy użyciu interfejsu sieci Web.
  
-   **Zmodyfikowanie katalogu wirtualnego crystalreportwebformviewer2 w celu umożliwienia tylko uwierzytelnionego i autoryzowanego dostępu**  
    -   Użyj [Menedżera internetowych usług informacyjnych](http://www.microsoft.com/resources/documentation/windowsserv/2003/standard/proddocs/en-us/gs_iissnapin.asp) do zmodyfikowania katalogu wirtualnego crystalreportwebformviewer2 i ograniczenia dostępu do niego. Można na przykład zezwolić na dostęp do tego katalogu tylko członkom grupy użytkowników uwierzytelnionych i ograniczyć dostęp użytkownikom anonimowym.
  
        **Wpływ rozwiązania:** Nie będzie już możliwy dostęp anonimowy do apletu podglądu raportów w sieci Web programu Crystal Reports.
  
-   **Ograniczenie listy** [**kontroli dostępu**](http://www.microsoft.com/resources/documentation/windowsserv/2003/standard/proddocs/en-us/acl_topnode.asp) **(ACL) pliku crystalimagehandler.aspx w celu umożliwienia dostępu tylko uwierzytelnionym i autoryzowanym użytkownikom**
  
    -   Program IIS obsługuje kontrolę dostępu do katalogów i plików na komputerze lokalnym przy użyciu wszystkich metod uwierzytelniania uwzględnionych w systemie Windows. Zmodyfikuj listę ACL pliku crystalimagehandler.aspx, tak aby dostęp był bardziej ograniczony. Można na przykład zezwolić na dostęp tylko ograniczonej grupie uwierzytelnionych użytkowników.  
    -   **Uwaga** To rozwiązanie musi być używane razem z rozwiązaniem „Zmodyfikowanie katalogu wirtualnego crystalreportwebformviewer2 w celu umożliwienia tylko uwierzytelnionego i autoryzowanego dostępu”.
  
    **Wpływ rozwiązania:** Dostęp do danej witryny sieci Web będą mogli uzyskać tylko uwierzytelnieni i autoryzowani użytkownicy.
  
#### Często zadawane pytania dotyczące usterki dostępu do katalogu — CAN-2004-0204:
  
**Jaki zakres obejmuje ta usterka?**    
W programach Crystal Reports i Crystal Enterprise firmy [Business Objects](http://www.businessobjects.com) istnieje usterka dostępu do katalogu, która umożliwia w systemie podlegającym usterce ataki prowadzące do ujawnienia informacji lub odmowy usługi. Osoba atakująca, której uda się wykorzystać tę usterkę, może pobrać i usunąć pliki za pomocą apletów podglądu raportów programów Crystal Reports i Crystal Enterprise w systemie podlegającym usterce.
  
W programach Visual Studio .NET 2003 i Outlook 2003 z dodatkiem Business Contact Manager proces podrzędny programu IIS, który obsługuje składnik używany do wykorzystywania tej usterki, jest domyślnie skonfigurowany do działania w różnych kontekstach zabezpieczeń — w zależności od systemu operacyjnego i roli serwera. Wszystkie te konta są kontami z ograniczeniami, które mają ograniczony dostęp do zasobów w systemie.
  
Dostęp do interfejsu sieci Web programu Crystal Reports jest ograniczony (za pomocą członkostwa grupy użytkowników systemu Windows) do uwierzytelnionych użytkowników programu Microsoft Business Solutions CRM 1.2. Podczas początkowej instalacji programu można wybrać kontekst zabezpieczeń, w którym ma być uruchomiony serwer programu CRM: LocalSYSTEM, usługa sieciowa lub użytkownik domeny. Domyślnie jest to kontekst LocalSYSTEM, przy którym uwierzytelnieni użytkownicy mają możliwość podjęcia próby zaatakowania systemu.
  
**W jaki sposób powstaje usterka?**    
W programach Crystal Reports i Crystal Enterprise nie jest wykonywane prawidłowe sprawdzanie poprawności danych wejściowych przed zaakceptowaniem niektórych żądań HTTP.
  
**Co to są** programy **Crystal** **Reports i Crystal Enterprise?**    
Crystal Reports i Crystal Enterprise to oprogramowanie oferowane przez firmę [Business Objects](http://www.businessobjects.com/). Firma Microsoft redystrybuuje niestandardową wersję programu Crystal Reports razem z programami Visual Studio .NET 2003 i Outlook 2003 z dodatkiem Business Contact Manager. Firma Microsoft redystrybuuje program Crystal Enterprise 9.0 SDK razem z programem Microsoft Business Solutions CRM 1.2.
  
**Co to jest program Visual Studio .NET 2003?**    
[Visual Studio .NET 2003](http://msdn.microsoft.com/vstudio/default.aspx) jest to narzędzie programistyczne do budowania i integrowania usług XML sieci Web oraz innych aplikacji. Razem z tym programem jest redystrybuowana niestandardowa wersja osadzonego projektanta raportów programu Crystal Reports, aparat wykonawczy i aplety podglądu raportów.
  
**Co to jest program Outlook 2003 z dodatkiem Business Contact Manager?**    
Program [Business Contact Manager](http://www.microsoft.com/office/outlook/contactmanager/prodinfo/default.mspx) jest dodatkiem do programu Outlook 2003, którego można używać do zarządzania kontaktami biznesowymi (jest przeznaczony dla jednego użytkownika). Jest dostępny na oddzielnym dysku CD wraz z pakietem Microsoft Office Small Business Edition 2003 i Microsoft Office Professional Edition 2003. Razem z nim jest redystrybuowane środowisko wykonawcze programu Crystal Reports dla Visual Studio .NET 2003.
  
**Co to jest program Microsoft Business Solutions CRM 1.2?**    
Za pomocą programu [Microsoft Business Solutions CRM](http://www.microsoft.com/businesssolutions/microsoft%20customer%20relationship%20management/mscrm/default.mspx) użytkownicy mogą rozwijać swoje relacje z klientami. Jest to możliwe dzięki funkcji zarządzania potencjalnymi klientami i możliwościami sprzedaży, funkcji zarządzania zdarzeniami, możliwej do przeszukiwania bazy wiedzy i narzędziom służącym do raportowania. Razem z programem Microsoft Business Solutions CRM 1.2 jest redystrybuowany zestaw Crystal Enterprise 9.0 SDK.
  
**Jakie mogą być skutki wykorzystania tej usterki przez osobę atakującą?**    
Osoba atakująca, której uda się wykorzystać tę usterkę, może pobrać i usunąć pliki za pomocą interfejsu sieci Web programów Crystal Reports i Crystal Enterprise w systemie podlegającym usterce. Te pliki muszą być w znanej lokalizacji, a kontekst zabezpieczeń, przy którym proces podrzędny programu IIS uruchamia protokół ASP.NET, musi mieć uprawnienia do usunięcia odpowiedniego pliku.
  
**Kto może wykorzystać usterkę?**    
Próbę wykorzystania tej usterki w programach Visual Studio .NET 2003 i Outlook 2003 z dodatkiem Business Contact Manager może podjąć każdy anonimowy lub uwierzytelniony użytkownik, który może uzyskać dostęp do apletu podglądu raportów w sieci Web programu Crystal Reports w systemie podlegającym usterce.
  
Próbę wykorzystania tej usterki w programie CRM 1.2 może podjąć każdy uwierzytelniony użytkownik, który może uzyskać dostęp do apletu podglądu raportów w sieci Web programu Crystal Enterprise w systemie podlegającym usterce.
  
**W jaki sposób osoba atakująca może wykorzystać tę usterkę?**    
Osoba atakująca może wykorzystać tę usterkę, tworząc specjalnie spreparowane żądanie HTTP i próbując pobrać i usunąć pliki przy użyciu apletów podglądu raportów programów Crystal Reports i Crystal Enterprise w systemie podlegającym usterce.
  
**Jakie systemy są szczególnie narażone na skutki tej usterki?**    
Ryzyko wystąpienia jednego z poniższych scenariuszy istnieje tylko w przypadku systemów, w których jest zainstalowany i włączony program IIS.
  
-   Systemy z zainstalowanym programem Visual Studio .NET 2003 są zagrożone tylko wtedy, gdy podczas instalowania programu Visual Studio był już w nich zainstalowany program IIS. Składniki podlegające usterce wchodzą w skład domyślnej instalacji programu Visual Studio .NET 2003.  
-   Systemy z zainstalowanym programem Outlook 2003 z dodatkiem Business Contact Manager są zagrożone tylko wtedy, gdy podczas instalowania programu Business Contact Manager był już w nich zainstalowany program IIS.  
-   Zagrożone są systemy, w których jest zainstalowany program Microsoft Business Solutions CRM 1.2. Jednak dostęp do interfejsu sieci Web programu Crystal Enterprise mogą uzyskać tylko uwierzytelnieni użytkownicy.
  
**Korzystam z klienta programu Microsoft Business Solutions CRM 1.2 Sales dla programu Outlook. Czy mój system jest zagrożony?**    
Nie. Klient programu Microsoft Business Solutions CRM 1.2 Sales dla programu Outlook nie podlega tej usterce.
  
**W moim systemie wykorzystano program Visual Studio .NET 2003 do utworzenia niestandardowego rozwiązania programuCrystalReports. Czy to rozwiązanie zawiera usterkę?**    
Być może. Jeśli w rozwiązaniu niestandardowym użyto modułu scalania Crystal\_Managed2003.msm z programu Visual Studio .NET 2003, to zagrożenie jest prawdopodobne. Należy użyć rozwiązań i innych sposobów ograniczania zagrożenia, które omówiono w tym biuletynie, a następnie sprawdzić, jak one funkcjonują w określonym rozwiązaniu niestandardowym.
  
**W moim systemie wykorzystano moduł scalania Crystal\_Managed2003.msm z programu Visual Studio .NET 2003 do utworzenia niestandardowego rozwiązania programuCrystalReports. Jak zaktualizować to rozwiązanie niestandardowe?**    
Należy odwiedzić witrynę sieci Web firmy Business Objects i sprawdzić, czy udostępniona przez tę firmę [aktualizacja zabezpieczeń](http://go.microsoft.com/fwlink/?linkid=30127) przeznaczona dla rozwiązań utworzonych przy użyciu programu Visual Studio .NET 2003 będzie odpowiednia w danym przypadku. Ponieważ ta aktualizacja nie została przetestowana względem danego rozwiązania niestandardowego, firmy Microsoft i Business Objects nie mogą zagwarantować, że rozwiąże ona dany problem. Przed zastosowaniem aktualizacji do systemów produkcyjnych zaleca się przetestowanie jej w systemie nieprodukcyjnym.
  
Należy także zastosować aktualizację zabezpieczeń programu Visual Studio do środowiska programistycznego i wygenerować nową kompilację rozwiązania niestandardowego na potrzeby przyszłych wdrożeń.
  
**Korzystam z programu Visual Studio .NET 2003, ale w moim systemie nigdy nie był zainstalowany program IIS. Czy muszę zainstalować tę aktualizację?**    
Tak. Chociaż system nie jest zagrożony, to jednak może być zagrożone każde rozwiązanie niestandardowe utworzone przy użyciu modułu scalania Crystal\_Managed2003.msm.
  
**Korzystam z programu Visual Studio .NET 2003, ale w moim systemie nie jest zainstalowany program IIS. Czy mój system jest zagrożony?**    
Nie.
  
**W jaki sposób działa aktualizacja?**    
Ta aktualizacja usuwa usterkę, modyfikując sposób sprawdzania poprawności żądań HTTP w programach Crystal Reports i Crystal Enterprise.
  
**Czy przed wydaniem tego biuletynu zabezpieczeń firma Microsoft otrzymała jakiekolwiek zgłoszenia wykorzystania tej usterki?**    
Nie. Firma Microsoft nie otrzymała ani żadnych informacji wskazujących na to, że ta usterka została wykorzystana publicznie do przeprowadzenia ataku na klientów, ani informacji o opublikowaniu przykładów kodu testowego przed pierwotnym opublikowaniem tego biuletynu zabezpieczeń.
  
Informacje o aktualizacji zabezpieczeń  
--------------------------------------
  
<span></span>
**Platformy i warunki wstępne instalacji:**
  
Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:
  
#### Visual Studio .NET 2003
  
**Warunki wstępne**  
Ta aktualizacja zabezpieczeń wymaga pełnej handlowej wersji programu Visual Studio .NET 2003.
  
**Uwzględnianie w przyszłych dodatkach Service Pack:**  
Aktualizację dotyczącą tego problemu będzie zawierać dodatek Visual Studio .NET 2003 Pack 1.
  
**Informacje dotyczące instalacji**
  
W tej aktualizacji zabezpieczeń są obsługiwane następujące parametry Instalatora:
  
**/?**   Wyświetlenie parametrów Instalatora
  
**/I** Instalowanie (akcja domyślna)
  
**/U** Odinstalowanie (po zainstalowaniu)
  
**/Q** Tryb cichy
  
**/L:plik\_dziennika** Generowanie pliku dziennika
  
**/Ld** Rejestrowanie szczegółów pakietu
  
**/Lp** Rejestrowanie produktów podlegających usterce
  
**/Lf** Rejestrowanie uwzględnionych plików
  
**/XP\[:ścieżka\]** Wyodrębnianie MSP
  
**Informacje dotyczące wdrażania**
  
Aby zainstalować tę aktualizację zabezpieczeń dla programu Visual Studio .NET 2003 bez interwencji użytkownika, wpisz w wierszu polecenia następujący ciąg:
  
**VS7.1- KB 841870-X86.exe /q**
  
**Wymaganie dotyczące ponownego uruchomienia**
  
Ta aktualizacja zabezpieczeń wymaga ponownego uruchomienia systemu, jeśli aktualizowany plik jest używany podczas stosowania aktualizacji w systemie.
  
**Informacje dotyczące usuwania**
  
Do usunięcia tej aktualizacji należy użyć narzędzia Dodaj lub usuń programy w Panelu sterowania.
  
**Informacje dotyczące pliku**
  
Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.
  
Visual Studio .NET 2003:
  
Data Godzina Wersja Rozmiar Nazwa pliku　　
\-------------------------------------------------------------------------　　
2004-05-12 20:56:00 9.1.9800.9 151 552 CrystalDecisions.Web.dll　　
2004-05-13 19:25 N/A 507 392 Crystal_Managed2003.msm　
  　
**Weryfikowanie instalacji aktualizacji**
  
Pliki, które zostały zainstalowane przez tę aktualizację zabezpieczeń, można zweryfikować, przeglądając zawartość następującego klucza rejestru:
  
HKEY\_LOCAL\_MACHINE\\SOFTWARE\\Microsoft\\Active Setup\\Installed Components\\{981DFBF2-F25F-4C20-A2B3-AC64EAA6DD83}
  
HKEY\_LOCAL\_MACHINE\\SOFTWARE\\Microsoft\\Updates\\Visual Studio\\7.1\\M841870
  
#### Program Outlook 2003 z dodatkiem Business Contact Manager dostępny oddzielnie oraz jako składnik pakietu Office 2003
  
#### Warunki wstępne i dodatkowe informacje o aktualizacji
  
Ta aktualizacja zabezpieczeń wymaga pełnej handlowej wersji programu Outlook 2003 z dodatkiem Business Contact Manager. Dodatkowo:
  
W systemie musi być zainstalowany program Microsoft Windows Installer 2.0. W systemach Microsoft Windows Server 2003, Microsoft Windows XP i Microsoft Windows 2000 z dodatkiem Service Pack 3 (SP3) dostępny jest Instalator Windows w wersji 2.0 lub nowszej.
  
W przypadku pakietu Office 2003 należy zainstalować system Microsoft Windows 2000 z dodatkiem Service Pack 3 (SP3), system Windows XP lub nowszy system operacyjny.
  
**Uwaga** Systemy z zainstalowanym programem Outlook 2003 z dodatkiem Business Contact Manager są zagrożone atakiem tylko wtedy, gdy program IIS był zainstalowany podczas instalowania dodatku Business Contact Manager i jest nadal zainstalowany i włączony.
  
**Uwzględnianie w przyszłych dodatkach Service Pack:**
  
Poprawkę dotyczącą tego problemu będą zawierać wszystkie przyszłe dodatki Service Pack dla programu Outlook 2003 z dodatkiem Business Contact Manager.
  
**Wymaganie dotyczące ponownego uruchomienia**
  
Ponowne uruchomienie nie jest wymagane.
  
**Informacje dotyczące usuwania**
  
Tej aktualizacji nie można usunąć po zainstalowaniu. Aby przywrócić wersję sprzed zainstalowania aktualizacji, trzeba usunąć aplikację i zainstalować ją ponownie z oryginalnego dysku CD-ROM.
  
#### Informacje dotyczące instalacji klienta
  
**Informacje dotyczące wdrażania klienckiego**
  
1.  [Pobierz wersję kliencką tej aktualizacji zabezpieczeń.](http://www.microsoft.com/downloads/details.aspx?familyid=9016b9f3-ba86-4a95-9d89-e120ef2e85e3&displaylang=en)  
2.  Kliknij opcję **Zapisz ten program na dysku**, wybierz folder i kliknij przycisk **OK**.  
3.  Kliknij opcję **Zapisz** w celu zapisania na dysku pliku **BusinessContactManager-kb842496-fullfile-enu.exe**.  
4.  Korzystając z Eksploratora Windows, przejdź do folderu zawierającego zapisany plik i kliknij go dwukrotnie, a następnie kliknij dwukrotnie plik **BusinessContactManager-kb842496-fullfile-enu.exe**, aby uruchomić program instalacyjny.
  
    Postępuj zgodnie z instrukcjami wyświetlanymi na ekranie w celu zakończenia procesu instalacji.
  
5.  Kliknij przycisk **Tak** w celu zaakceptowania Umowy Licencyjnej.  
6.  Aby przeprowadzić instalację, postępuj zgodnie z instrukcjami kreatora instalacji poprawek BCM Crystal.  
7.  Otwórz program Outlook 2003 i wybierz profil programu Outlook, który ma być używany do pracy z programem Business Contact Manager.
  
**Uwaga** Jeśli dana aktualizacja zabezpieczeń jest już zainstalowana na komputerze, zostanie wyświetlony następujący komunikat o błędzie: **Ta aktualizacja została już zastosowana lub jest dołączona do aktualizacji, która już została zastosowana**.
  
**Informacje dotyczące plików instalacyjnych klienta**
  
Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.
  
Outlook 2003 z dodatkiem Business Contact Manager:
  
Data Godzina Wersja Rozmiar Nazwa pliku  
\--------------------------------------------------------  
2003-10-03 13:21 N/A 159 213 BCMHelp.chm  
2004-05-13 14:23 1.00.2002.7 26 112 Common.dll  
2004-05-12 13:56 9.01.9800.9 151 552 CrystalDecisions.Web.dll  
2003-10-27 15:48 1.00.2002.4 45 568 IrisMS32.dll  
2003-10-27 12:37 1.00.2002.4 876 544 Microsoft.BusinessSolutions.eCRM.OutlookAddIn.dll  
2003-10-27 12:37 1.00.2002.4 823 296 Microsoft.BusinessSolutions.eCRM.OutlookAddIn.CSUtils.dll  
2004-10-27 12:36 1.00.2002.4 397312 Microsoft.Interop.Mapi.Impl.dll  
  
**Weryfikowanie instalacji aktualizacji**
  
**Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż te w opisanych poniżej krokach. W takiej sytuacji należy wykonać odpowiednie kroki, korzystając z dokumentacji dotyczącej produktu.
  
1.  Kliknij przycisk **Start**, a następnie kliknij polecenie **Wyszukaj**.  
2.  W oknie **Wyniki wyszukiwania** w obszarze **Pomocnik wyszukiwania** kliknij pozycję **Wszystkie pliki i foldery**.  
3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o plikach, a następnie kliknij przycisk **Wyszukaj**.  
4.  Na liście plików kliknij prawym przyciskiem myszy nazwę pliku z odpowiedniej tabeli zawierającej informacje o plikach, a następnie kliknij polecenie **Właściwości**.  
5.  Na karcie **Wersja** sprawdź wersję pliku zainstalowanego na komputerze i porównaj ją z wersją podaną w odpowiedniej tabeli.
  
**Wymaganie dotyczące ponownego uruchomienia**
  
Ta aktualizacja zabezpieczeń nie wymaga ponownego uruchomienia systemu.
  
**Informacje dotyczące usuwania**
  
Tej aktualizacji nie można usunąć po zainstalowaniu. Aby przywrócić wersję sprzed zainstalowania aktualizacji, trzeba usunąć aplikację i zainstalować ją ponownie z oryginalnego dysku CD-ROM.
  
#### Informacje dotyczące instalacji alternatywnej
  
Korzystając z poniższych informacji, można częściowo zautomatyzować proces instalowania tej aktualizacji zabezpieczeń.
  
**Informacje dotyczące instalacji**
  
Aby dostosować sposób wyodrębniania plików aktualizacji zabezpieczeń, można użyć następujących parametrów Instalatora.
  
/**?**   Wyświetlenie opcji wiersza polecenia
  
/**Q** Użycie trybu nienadzorowanego lub wyłączenie monitowania podczas wyodrębniania plików
  
/**T**: **&lt;pełna\_ścieżka&gt;** Określenie folderu docelowego dla wyodrębnianych plików
  
/**C** Wyodrębnienie plików bez ich zainstalowania. Jeśli nie użyto parametru /**T**: ścieżka, jest wyświetlany monit o podanie folderu docelowego.
  
/**C**: **&lt;polecenie&gt;** Zastępowanie zdefiniowanego przez autora polecenia instalacji Określenie ścieżki i nazwy pliku inf lub exe Instalatora.
  
Aby uzyskać dodatkowe informacje o obsługiwanych parametrach Instalatora, zobacz artykuł [197147](http://support.microsoft.com/default.aspx?scid=kb;en-us;197147) bazy wiedzy Microsoft Knowledge Base.
  
**Informacje dotyczące wdrażania**
  
Aby zaktualizować instalację administracyjną, wykonaj następujące kroki:
  
1.  [Pobierz wersję klienta tej aktualizacji zabezpieczeń.](http://www.microsoft.com/downloads/details.aspx?familyid=9016b9f3-ba86-4a95-9d89-e120ef2e85e3&displaylang=en)  
2.  Kliknij opcję **Zapisz ten program na dysku**, wybierz folder i kliknij przycisk **OK**.  
3.  Kliknij opcję **Zapisz** w celu zapisania na dysku pliku **BusinessContactManager-kb842496-fullfile-enu.exe**.  
4.  Korzystając z Eksploratora Windows, przejdź do folderu zawierającego zapisany plik i kliknij go dwukrotnie.  
5.  Po wyświetleniu monitu o zainstalowanie aktualizacji kliknij przycisk **Tak**.  
6.  Kliknij przycisk **Tak** w celu zaakceptowania Umowy Licencyjnej.  
7.  Wypełnij pole **Wpisz lokalizację, w której chcesz umieścić wyodrębnione pliki**, a następnie kliknij przycisk **OK**.  
8.  Po wyświetleniu monitu o utworzenie folderu kliknij przycisk **Tak**.  
9.  Otwórz okno wiersza polecenia i przejdź do folderu zawierającego wyodrębnione pliki.  
10. Uruchom następujące polecenie w celu wykonania instalacji dyskretnej aktualizacji zabezpieczeń:
  
    **Msiexec /p \[ścieżka do pliku MSP\] /q**
  
    Przykład:
  
    **Msiexec /p C:\\temp\\BusinessContactManager-FullFile-ENU.msp /q**
  
#### Customer Relationship Management 1.2
  
**Warunki wstępne**
  
Ta aktualizacja zabezpieczeń wymaga programu Microsoft Business Solutions CRM 1.2.
  
**Uwzględnianie w przyszłych dodatkach Service Pack**
  
Aktualizację dotyczącą tego problemu będą zawierać wszystkie przyszłe dodatki Service Pack dla programu Microsoft Business Solutions CRM 1.2.
  
**Dostępność aktualizacji:**
  
[Aktualizacja](http://go.microsoft.com/fwlink/?linkid=30127) składników programu Business Objects Crystal Enterprise zawartych w programie Microsoft Business Solutions CRM 1.2 jest dostępna w [witrynie sieci Web](http://www.businessobjects.com/) firmy Business Objects.
  
### Other Information
  
**Podziękowania**
  
Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:
  
-   Firmie [Business Objects](http://www.businessobjects.com/) za współpracę przy usuwaniu usterki dostępu do katalogu (CAN-2004-0204).
  
**Uzyskiwanie innych aktualizacji zabezpieczeń:**
  
Aktualizacje dotyczące innych problemów związanych z zabezpieczeniami można uzyskać w następujących lokalizacjach:
  
-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.  
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).
  
**Pomoc techniczna:**
  
-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku.  
-   Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).  
-   Pomoc techniczna dla programu Microsoft Business Solutions CRM 1.2 jest dostępna w ramach pakietu Microsoft Business Solutions. Odpowiedzi na pytania dotyczące składników programu Crystal Enterprise firmy Business Objects uwzględnionych w programie Microsoft Business Solutions CRM 1.2 można uzyskać w [witrynie sieci Web](http://www.businessobjects.com/services/support/default.asp) pomocy technicznej firmy Business Objects.
  
**Zasoby zabezpieczeń:**
  
-   Witryna sieci Web [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.  
-   [Usługi Microsoft Software Update Services](http://go.microsoft.com/fwlink/?linkid=21133)  
-   Narzędzie [Microsoft Baseline Security Analyzer](http://go.microsoft.com/fwlink/?linkid=21134) (MBSA)  
-   Witryna [Windows Update](http://go.microsoft.com/fwlink/?linkid=21130)  
-   Wykaz Windows Update. Aby uzyskać więcej informacji o wykazie Windows Update, zobacz artykuł [323166](http://support.microsoft.com/default.aspx?scid=kb;en-us;323166) w bazie wiedzy Microsoft Knowledge Base.  
-   Witryna [Office Update](http://go.microsoft.com/fwlink/?linkid=21135)
  
**Usługi Software Update Services:**
  
Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.
  
Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21133).
  
**Program Systems Management Server:**
  
Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, w których jest konieczne zainstalowanie aktualizacji zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie z minimalnym tylko zakłócaniem pracy użytkowników końcowych. Aby uzyskać więcej informacji o sposobach wdrażania aktualizacji zabezpieczeń przez administratorów za pomocą programu SMS 2003, zobacz [witrynę sieci Web zarządzania poprawkami zabezpieczeń programu SMS 2003](http://www.microsoft.com/smserver/evaluation/capabilities/patch.asp). Użytkownicy programu SMS 2.0 mogą także skorzystać z dodatku [Software Updates Service Feature Pack](http://www.microsoft.com/smserver/downloads/20/featurepacks/suspack/) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).
  
**Uwaga** Dzięki narzędziom Microsoft Baseline Security Analyzer oraz Microsoft Office Detection Tool program SMS zapewnia obsługę wykrywania i wdrażania aktualizacji zabezpieczeń zawartych w biuletynach. Jednak niektóre aktualizacje oprogramowania mogą nie zostać wykryte przez te narzędzia. W takich przypadkach administratorzy mogą korzystać z funkcji zarządzania zasobami programu SMS w celu przyporządkowywania poszczególnych aktualizacji do określonych komputerów. Aby uzyskać więcej informacji na temat tej procedury, odwiedź następującą [witrynę](http://www.microsoft.com/technet/prodtechnol/sms/sms2003/patchupdate.mspx) sieci Web. Niektóre aktualizacje zabezpieczeń wymagają uprawnień administratora i ponownego uruchomienia systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [**SMS 2003 Administration Feature Pack**](http://www.microsoft.com/smserver/downloads/2003/adminpack.asp) oraz [**SMS 2.0 Administration Feature Pack**](http://www.microsoft.com/smserver/downloads/20/featurepacks/adminpack/)).
  
**Zrzeczenie odpowiedzialności:**
  
Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.
  
**Wersje:**
  
-   Wersja 1.0 (8 czerwca 2004 r.): Opublikowano biuletyn
  
*Built at 2014-04-18T01:50:00Z-07:00*
