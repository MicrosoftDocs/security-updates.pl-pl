---
TOCTitle: 'MS04-042'
Title: 'Biuletyn zabezpieczeń firmy Microsoft MS04-042 - Ważna'
ms:assetid: 'ms04-042'
ms:contentKeyID: 61232378
ms:mtpsurl: 'https://technet.microsoft.com/pl-PL/library/ms04-042(v=Security.10)'
---


Biuletyn zabezpieczeń firmy Microsoft MS04-042 - Ważna
======================================================

Usterka protokołu DHCP umożliwia zdalne wykonanie kodu oraz odmowę usługi (885249)
----------------------------------------------------------------------------------

Opublikowano: 14 grudnia 2004

**Opublikowano:** 14 grudnia 2004  
**Wersja:** 1.0

#### Streszczenie

**Kto powinien przeczytać ten dokument:** Klienci korzystający z usługi Serwer DHCP firmy Microsoft.

**Wpływ usterki:**  Zdalne wykonanie kodu

**Maksymalny wskaźnik ważności:** Ważny

**Zalecenie:** Klienci powinni jak najszybciej zainstalować tę aktualizację.

**Zastąpienie aktualizacji zabezpieczeń:** Brak

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   Microsoft Windows NT Server 4.0 z dodatkiem Service Pack 6a — [Pobierz aktualizację (j.ang.)](http://www.microsoft.com/downloads/details.aspx?familyid=7cc7f82d-f2a2-49aa-bf33-897498898ead)
-   Microsoft Windows NT Server 4.0 Terminal Server Edition z dodatkiem Service Pack 6 — [Pobierz aktualizację (j.ang.)](http://www.microsoft.com/downloads/details.aspx?familyid=69f3259f-3004-462c-b2a8-37f65eb78a2d)

**Programy, których nie dotyczy problem:**

-   Microsoft Windows 2000 Service Pack 3 i Microsoft Windows 2000 z dodatkiem Service Pack 4
-   Microsoft Windows XP z dodatkiem Service Pack 1 i Microsoft Windows XP z dodatkiem Service Pack 2
-   Microsoft Windows XP w wydaniu 64-bitowym z dodatkiem Service Pack 1
-   Microsoft Windows XP w wydaniu 64-bitowym, wersja 2003
-   Microsoft Windows Server 2003
-   Microsoft Windows Server 2003 w wydaniu 64-bitowym
-   Microsoft Windows 98, Microsoft Windows 98 Second Edition (SE) oraz Microsoft Windows Millennium Edition (ME)

Oprogramowanie to przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft w sieci Web (j.ang.)](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja pozwala usunąć nowo wykryte usterki, zgłoszone przez użytkowników. Każdą usterkę opisano w osobnej sekcji „Szczegółowe informacje o usterce” niniejszego biuletynu.

Osoba atakująca, której uda się wykorzystać najpoważniejsze z tych usterek, może przejąć całkowitą kontrolę nad systemem podlegającym usterce z możliwością instalowania programów, przeglądania, zmieniania lub usuwania danych oraz tworzenia nowych kont z pełnymi uprawnieniami. Jednak próby wykorzystania tych usterek prawdopodobnie skończyłyby się sytuacją typu [„odmowa usługi”](http://go.microsoft.com/fwlink/?linkid=21142) dotyczącą usługi Serwer DHCP (Dynamic Host Configuration Protocol).

Firma Microsoft zaleca klientom jak najszybsze zainstalowanie tej aktualizacji.

**Wskaźniki ważności i identyfikatory usterek:**

| Identyfikator usterki                                                                                   | Wpływ usterki         | Windows NT 4.0 |
|---------------------------------------------------------------------------------------------------------|-----------------------|----------------|
| Usterka logowania — [CAN-2004-0899](http://www.cve.mitre.org/cgi-bin/cvename.cgi?name=can-2004-0899)    | Odmowa usługi         | Umiarkowane    |
| Usterka żądania DHCP — [CAN-2004-0900](http://www.cve.mitre.org/cgi-bin/cvename.cgi?name=can-2004-0900) | Zdalne wykonanie kodu | Ważne          |
| **Zbiorczy wskaźnik ważności wszystkich usterek**                                                       |                       | **Ważny**      |

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Dlaczego ta aktualizacja dotyczy kilku zgłoszonych usterek zabezpieczeń?**  
Ta aktualizacja obsługuje kilka usterek, ponieważ modyfikacje konieczne do ich rozwiązania należy wprowadzić w powiązanych ze sobą plikach. Zamiast instalować klika niemal identycznych aktualizacji, klienci mogą skorzystać tylko z tej jednej.

**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**  
Tak. Narzędzie MBSA umożliwia określenie, czy zainstalowanie tej aktualizacji jest wymagane. Więcej informacji na temat narzędzia MBSA można znaleźć w [witrynie sieci Web programu MBSA](http://go.microsoft.com/fwlink/?linkid=21134).

**Uwaga** Po 20 kwietnia 2004 r. plik Mssecure.xml używany przez narzędzie MBSA w wersji 1.1.1 i starszych nie jest już aktualizowany o nowe dane biuletynu zabezpieczeń. Dlatego skanowanie wykonywane po tej dacie za pomocą narzędzia MBSA w wersji 1.1.1 lub starszych będzie niepełne. Wszyscy użytkownicy powinni uaktualnić program MBSA do wersji 1.2, ponieważ zawiera on dokładniejszy mechanizm wykrywania aktualizacji zabezpieczeń i obsługuje dodatkowe produkty. Użytkownicy mogą pobrać program MBSA 1.2.1 z [witryny MBSA w sieci Web](http://go.microsoft.com/fwlink/?linkid=21134). Aby uzyskać więcej informacji na temat obsługi narzędzia MBSA, odwiedź następującą [witrynę pytań i odpowiedzi na temat programu Microsoft Baseline Security Analyzer 1.2](http://go.microsoft.com/fwlink/?linkid=33332).

**Czy za pomocą programu Systems Management Server (SMS) można określić, czy ta aktualizacja jest wymagana?**  
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158). Do wykrycia wersji systemu Microsoft Windows oraz innych produktów firmy Microsoft, których dotyczy ten problem, wymagane jest narzędzie Security Update Inventory Tool. Więcej informacji na temat ograniczeń narzędzia Security Update Inventory Tool można znaleźć w [artykule 306460 bazy wiedzy Microsoft Knowledge Base](http://support.microsoft.com/kb/306460).

Szczegółowe informacje o usterce
--------------------------------

<span></span>
#### Usterka logowania — CAN-2004-0899:

Wykryto usterkę typu [odmowa usługi](http://go.microsoft.com/fwlink/?linkid=21142x) umożliwiającą osobie atakującej wysłanie spreparowanego komunikatu DHCP do serwera DHCP. Osoba atakująca może spowodować, że usługa Serwer DHCP przestanie odpowiadać.

#### Czynniki ograniczające zagrożenie w przypadku usterki logowania — CAN-2004-0899:

-   Usługa Serwer DHCP nie jest instalowana domyślnie.
-   Usługa Klient DHCP nie jest narażona na ten problem.
-   Logowanie DHCP nie jest domyślnie włączone. Jedynie serwery DHCP z włączonym logowaniem DHCP mogą być narażone na ten problem.
-   Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.

#### Rozwiązania problemu spowodowanego usterką logowania — CAN-2004-0899:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.

-   **Wyłącz logowanie DHCP**

    Aby ułatwić ochronę przed atakami próbującymi wykorzystać tę usterkę, można wyłączyć funkcję logowania DHCP. Aby wyłączyć tę funkcję, należy wykonać następujące czynności:

    1.  Uruchom Menedżera DHCP.
    2.  Kliknij serwer DHCP, na którym chcesz włączyć logowanie.
    3.  Kliknij pozycję **Serwer**, a następnie kliknij przycisk **Właściwości**.
    4.  Kliknij, pole wyboru Włącz logowanie DHCP, aby je wyczyścić.
    5.  Uruchom ponownie usługę Serwer DHCP lub uruchom ponownie system operacyjny podlegający usterce.

    Więcej informacji na ten temat można znaleźć w [artykule 164524 bazy wiedzy Microsoft Knowledge Base](http://support.microsoft.com/kb/164524).

    **Wpływ rozwiązania** Wyłączenie funkcji logowania DHCP. Nie jest wówczas możliwe śledzenie dzienników aktywności do momentu ponownego włączenia tej funkcji.

-   **Zablokuj port UDP 67 oraz UDP 68 na zaporze.**

    Te porty są używane do inicjowania połączenia z serwerem DHCP. Zablokowanie tych portów na zaporze może ułatwić zabezpieczenie systemu chronionego tą zaporą przed próbami ataków wykorzystujących opisywaną usterkę. Usterka może zostać również wykorzystana przy użyciu innych portów. Wymienione porty są najczęstszym kierunkiem ataku. Zaleca się zablokowanie całej niepożądanej komunikacji przychodzącej z Internetu.

-   **Uaktualnij usługi DHCP do wersji dla systemu Windows 2000 Server lub nowszej.**

    Nowsze wersje usługi Serwer DHCP, na przykład te stanowiące część systemu Windows 2000 Server lub Windows Server 2003, nie są zagrożone tym problemem. **Uwaga** Okres pomocy technicznej dla systemu Windows NT 4.0 Server wkrótce się zakończy — nastąpi to 30 grudnia 2004. Dodatkowe informacje na temat zasad cyklu pomocy technicznej dla systemu Windows można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

#### Często zadawane pytania na temat usterki logowania — CAN-2004-0899:

**Jaki zakres obejmuje usterka?**  
W najbardziej prawdopodobnym scenariuszu ataku ta usterka może spowodować jedynie [odmowę usługi](http://go.microsoft.com/fwlink/?linkid=21142). Osoba atakująca, której uda się wykorzystać tę usterkę, może spowodować, że usługa Serwer DHCP przestanie działać. Ponowne uruchomienie usługi Serwer DHCP umożliwi jej prawidłowe działanie. Jednak usługa Serwer DHCP może wciąż być zagrożona innymi atakami typu „odmowa usługi".

**Co powoduje usterkę?**  
Niesprawdzony bufor w metodzie wykorzystywanej przez protokół DHCP do sprawdzania poprawności wartości ze spreparowanych pakietów sieciowych.

**Co to jest DHCP?**  
DHCP (Dynamic Host Configuration Protocol) to standard IP opracowany z myślą o zmniejszeniu złożoności administrowania konfiguracjami adresów. W tym celu protokół DHCP korzysta z komputera serwera, aby centralnie zarządzać adresami IP oraz innymi powiązanymi informacjami konfiguracyjnymi używanymi w sieci. W systemie Windows NT 4.0 Server dostępna jest usługa Serwer DHCP, która pozwala komputerowi serwera pełnić rolę serwera DHCP oraz przekazywać ustawienia konfiguracyjne komputerom klienckim z włączonym protokołem DHCP znajdującym się w sieci, jak opisano w dokumencie DHCP IETF [RFC 2131](http://www.faqs.org/rfcs/rfc2131.html).

**Jakie mogą być skutki wykorzystania usterki przez osobę atakującą?**  
Osoba atakująca, której uda się wykorzystać tę usterkę, mogłaby spowodować, że usługa DHCP przestanie odpowiadać na wszystkie żądania.

**Kto może wykorzystać usterkę?**  
Usterkę może próbować wykorzystać każdy użytkownik anonimowy, który jest w stanie dostarczyć spreparowany komunikat do systemu podlegającego usterce.

**W jaki sposób osoba atakująca może wykorzystać tę usterkę?**  
Osoba atakująca mogłaby wykorzystać tę usterkę, tworząc program umożliwiający komunikację z zagrożonym serwerem za pośrednictwem protokołu DHCP w celu wysłania spreparowanego komunikatu DHCP określonego rodzaju. Odebranie takiego komunikatu może spowodować, że zagrożona usługa przestanie działać i nastąpi „odmowa usługi".

**Jakie systemy są szczególnie narażone na skutki tej usterki?**  
Zagrożone są tylko systemy Windows NT 4.0 Server, które zostały skonfigurowane jako serwery DHCP z włączonym logowaniem DHCP.

**Czy usterkę można wykorzystać zdalnie za pomocą Internetu?**  
Tak. Osoba atakująca może wykorzystać usterkę za pośrednictwem Internetu. Wskazówki dotyczące zapór i standardowe domyślne konfiguracje zapór mogą pomóc w ochronie przed atakami z sieci Internet. Firma Microsoft udostępnia informacje mogące pomóc w zabezpieczeniu komputera. Specjaliści IT mogą odwiedzić witrynę internetową [Security Guidance Center (centrum porad w zakresie bezpieczeństwa)](http://go.microsoft.com/fwlink/?linkid=21171).

**W jaki sposób działa aktualizacja?**  
Aktualizacja usuwa usterkę, zmieniając sposób zatwierdzania długości komunikatu przez usługę Serwer DHCP przed przekazaniem go do przydzielonego buforu.

**Czy usterka była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**  
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

#### Usterka żądania DHCP — CAN-2004-0900:

Wykryto usterkę pozwalającą na zdalne wykonanie kodu poprzez wysłanie spreparowanego komunikatu DHCP do serwera DHCP. Jednak próby wykorzystania tej usterki prawdopodobnie skończyłyby się sytuacją typu [„odmowa usługi”](http://go.microsoft.com/fwlink/?linkid=21142) dotyczącą usługi Serwer DHCP.

#### Czynniki ograniczające zagrożenie w przypadku usterki logowania — CAN-2004-0899:

-   Usługa Serwer DHCP nie jest instalowana domyślnie.
-   Usługa Klient DHCP nie jest narażona na ten problem.
-   Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.

#### Rozwiązania problemu spowodowanego usterką żądania DHCP — CAN-2004-0900:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.

1.  **Zablokuj port UDP 67 oraz UDP 68 na zaporze.**

    Te porty są używane do inicjowania połączenia z serwerem DHCP. Zablokowanie tych portów na zaporze może ułatwić zabezpieczenie systemu chronionego tą zaporą przed próbami ataków wykorzystujących opisywaną usterkę. Usterka może zostać również wykorzystana przy użyciu innych portów. Wymienione porty są najczęstszym kierunkiem ataku. Zaleca się zablokowanie całej niepożądanej komunikacji przychodzącej z Internetu.

2.  **Uaktualnij usługi DHCP do wersji dla systemu Windows 2000 Server lub nowszej.**

    Nowsze wersje usługi Serwer DHCP, na przykład te stanowiące część systemu Windows 2000 Server lub Windows Server 2003, nie są zagrożone tym problemem. **Uwaga** Okres pomocy technicznej dla systemu Windows NT 4.0 Server wkrótce się zakończy — nastąpi to 30 grudnia 2004. Dodatkowe informacje na temat zasad cyklu pomocy technicznej dla systemu Windows można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

#### Często zadawane pytania na temat usterki żądania DHCP — CAN-2004-0900:

**Jaki zakres obejmuje usterka?**  
Jest to usterka umożliwiająca zdalne wykonanie kodu. Osoba atakująca, która pomyślnie wykorzysta tę usterkę, może zdalnie przejąć pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami. Jednak w najbardziej prawdopodobnym scenariuszu ataku ta usterka może spowodować [odmowę usługi](http://go.microsoft.com/fwlink/?linkid=21142). Osoba atakująca, której uda się wykorzystać tę usterkę, może spowodować, że usługa Serwer DHCP przestanie działać. Ponowne uruchomienie usługi Serwer DHCP umożliwi jej prawidłowe działanie. Jednak usługa Serwer DHCP może wciąż być zagrożona innymi atakami typu „odmowa usługi".

**Co powoduje usterkę?**  
Niesprawdzony bufor w metodzie wykorzystywanej przez protokół DHCP do sprawdzania poprawności wartości ze spreparowanych pakietów sieciowych.

**Co to jest DHCP?**  
DHCP (Dynamic Host Configuration Protocol) to standard IP opracowany z myślą o zmniejszeniu złożoności administrowania konfiguracjami adresów. W tym celu protokół DHCP korzysta z komputera serwera, aby centralnie zarządzać adresami IP oraz innymi powiązanymi informacjami konfiguracyjnymi używanymi w sieci. W systemie Windows NT 4.0 Server dostępna jest usługa Serwer DHCP, która pozwala komputerowi serwera pełnić rolę serwera DHCP oraz przekazywać ustawienia konfiguracyjne komputerom klienckim z włączonym protokołem DHCP znajdującym się w sieci, jak opisano w dokumencie DHCP IETF [RFC 2131](http://www.faqs.org/rfcs/rfc2131.html).

**Jakie mogą być skutki wykorzystania usterki przez osobę atakującą?**  
Osoba atakująca, której uda się wykorzystać tę usterkę, może uzyskać pełną kontrolę nad systemem jej podlegającym.

**Kto może wykorzystać usterkę?**  
Usterkę może próbować wykorzystać każdy użytkownik anonimowy, który jest w stanie dostarczyć spreparowany komunikat do systemu podlegającego usterce.

**W jaki sposób osoba atakująca może wykorzystać tę usterkę?**  
Osoba atakująca mogłaby wykorzystać tę usterkę, tworząc program umożliwiający komunikację z zagrożonym serwerem za pośrednictwem protokołu DHCP w celu wysłania spreparowanego komunikatu DHCP określonego rodzaju. Odebranie takiego komunikatu może spowodować, że zagrożona usługa przestanie działać i pozwoli na zdalne wykonanie kodu lub nastąpi „odmowa usługi".

**Jakie systemy są szczególnie narażone na skutki tej usterki?**  
Zagrożone są tylko systemy Windows NT 4.0 Server, które zostały skonfigurowane jako serwery DHCP.

**Czy usterkę można wykorzystać zdalnie za pomocą Internetu?**  
Tak. Osoba atakująca może wykorzystać usterkę za pośrednictwem Internetu. Wskazówki dotyczące zapór i standardowe domyślne konfiguracje zapór mogą pomóc w ochronie przed atakami z sieci Internet. Firma Microsoft udostępnia informacje mogące pomóc w zabezpieczeniu komputera. Specjaliści IT mogą odwiedzić witrynę internetową [Security Guidance Center (centrum porad w zakresie bezpieczeństwa)](http://go.microsoft.com/fwlink/?linkid=21171).

**W jaki sposób działa aktualizacja?**  
Aktualizacja usuwa usterkę, zmieniając sposób zatwierdzania długości komunikatu przez usługę Serwer DHCP przed przekazaniem go do przydzielonego buforu.

**Czy usterka była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**  
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

Informacje o aktualizacji zabezpieczeń
--------------------------------------

<span></span>
**Platformy i warunki wstępne instalacji:**

Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:

#### Windows NT 4.0 (wszystkie wersje)

**Warunki wstępne**
Ta aktualizacja zabezpieczeń wymaga systemu Windows NT Server 4.0 z dodatkiem Service Pack 6a (SP6a) lub Windows NT Server 4.0 Terminal Server Edition z dodatkiem Service Pack 6 (SP6).

Wyszczególnione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft w sieci Web](http://go.microsoft.com/fwlink/?linkid=21742).

Aby uzyskać więcej informacji na temat sposobu uzyskania najnowszego dodatku Service Pack, zobacz [artykuł 152734 bazy wiedzy Microsoft Knowledge Base](http://support.microsoft.com/kb/152734).

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/y:** Wykonanie usunięcia (tylko z parametrem **/m** lub **/q**)

**/f:** Wymuszenie zamknięcia programów przy wyłączaniu komputera

**/n:** Rezygnacja z tworzenia folderu dezinstalacji

**/z:** Rezygnacja z ponownego uruchamiania po ukończeniu instalacji

**/q:** Użycie trybu cichego lub nienadzorowanego, bez interfejsu użytkownika (ten parametr jest rozszerzeniem parametru **/m**)

**/m:** Użycie trybu nienadzorowanego z interfejsem użytkownika

**/l:** Wyświetlenie listy zainstalowanych poprawek hotfix

**/x:** Wyodrębnienie plików bez uruchamiania Instalatora

**Uwaga** Wymienione parametry można łączyć w jedno polecenie. Więcej informacji na temat obsługiwanych parametrów instalacji można znaleźć w [artykule 262841 w bazie wiedzy Microsoft Knowledge Base](http://support.microsoft.com/kb/262841). Aby uzyskać więcej informacji na temat terminologii użytej w tym biuletynie, jak np. *poprawka hotfix*, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, wpisz w wierszu polecenia systemu Windows NT Server 4.0 następujący ciąg:

**Windowsnt4server-kb885249-x86-enu /q**

W systemie Windows NT Server 4.0 Terminal Server Edition:

**Windowsnt4terminalserver-kb885249-x86-enu /q**

Aby zainstalować aktualizację zabezpieczeń bez wymuszania ponownego uruchomienia systemu, ręcznie zatrzymaj usługę Serwer DHCP, a następnie użyj następującego polecenia w wierszu poleceń systemu Windows NT Server 4.0:

**Windowsnt4server-kb885249-x86-enu /z /q**

W systemie Windows NT Server 4.0 Terminal Server Edition:

**Windowsnt4terminalserver-kb885249-x86-enu /z /q**

Więcej informacji dotyczących sposobu wdrażania tej aktualizacji zabezpieczeń za pomocą usług Software Update Services można znaleźć w [witrynie sieci Web usług Software Update Services](http://go.microsoft.com/fwlink/?linkid=21125).

**Wymaganie dotyczące ponownego uruchomienia**

Po zastosowaniu tej aktualizacji należy ponownie uruchomić system. Jednak ponownego uruchomienia można uniknąć, jeżeli przestrzegane będą instrukcje znajdujące w sekcji Informacje dotyczące wdrażania tej aktualizacji zabezpieczeń.

**Informacje dotyczące usuwania**

Do usunięcia tej aktualizacji zabezpieczeń należy użyć narzędzia Dodaj/Usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Hotfix.exe. Narzędzie Hotfix.exe znajduje się w folderze %Windir%\\$NTUninstallKB885249$. W programie narzędziowym Hotfix.exe są dostępne następujące parametry Instalatora:

**/y:** Wykonanie usunięcia (tylko z parametrem **/m** lub **/q**)

**/f:** Wymuszenie zamknięcia programów przy wyłączaniu komputera

**/n:** Rezygnacja z tworzenia folderu dezinstalacji

**/z:** Rezygnacja z ponownego uruchamiania po ukończeniu instalacji

**/q:** Użycie trybu cichego lub nienadzorowanego, bez interfejsu użytkownika (ten parametr jest rozszerzeniem parametru **/m**)

**/m:** Użycie trybu nienadzorowanego z interfejsem użytkownika

**/l:** Wyświetlenie listy zainstalowanych poprawek hotfix

**Informacje dotyczące pliku**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

**Uwaga** Data, godzina, nazwa pliku lub informacje o rozmiarze mogą się zmienić podczas instalacji. Szczegóły dotyczące weryfikacji instalacji znajdują się w sekcji „Weryfikowanie instalacji aktualizacji”.

Windows NT Server 4.0:

| Nazwa pliku  | Wersja        | Data       | Godzina | Rozmiar |
|--------------|---------------|------------|---------|---------|
| Dhcpssvc.dll | 4.0.1381.7304 | 2004-10-15 | 14:49   | 128 272 |

System operacyjny Windows NT Server 4.0 Terminal Server Edition:

| Nazwa pliku  | Wersja         | Data       | Godzina | Rozmiar |
|--------------|----------------|------------|---------|---------|
| Dhcpssvc.dll | 4.0.1381.33587 | 2004-09-29 | 19:39   | 128 272 |

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można skorzystać z narzędzia Microsoft Baseline Security Analyzer (MBSA). Narzędzie to umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web Microsoft Baseline Security Analyzer](http://go.microsoft.com/fwlink/?linkid=21134).

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.

        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze, porównując ją z wersją wymienioną w odpowiedniej tabeli zawierającej informacje o plikach.

        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość następującego klucza rejestru:

    HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB885249\\File 1

    **Uwaga** Ten klucz rejestru może nie zawierać pełnej listy zainstalowanych plików. Klucz ten może także nie zostać prawidłowo utworzony, jeśli administrator lub producent OEM zintegruje aktualizację zabezpieczeń opisaną w artykule 885249 ze źródłowymi plikami instalacyjnymi systemu Windows lub ją do nich włączy.



### Other Information

**Podziękowania**

[Firma Microsoft](http://go.microsoft.com/fwlink/?linkid=21127) dziękuje wymienionym poniżej organizacjom i osobom za współpracę w dziedzinie ochrony klientów:

-   [Kostyi Kortchinsky'emu](https://technet.microsoft.com/pl-PL/mailto:kostya.kortchinsky@renater.fr) z firmy CERT RENATER za zgłoszenie usterki logowania (CAN-2004-0899) oraz usterki żądania DHCP (CAN-2004-0900).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/default.aspx?scid=/directory/worldwide/pl/info.htm) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://www.microsoft.com/poland/technet/security/default.mspx) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services (j.ang.)](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)
-   [Witryna Windows Update](http://go.microsoft.com/fwlink/?linkid=21130)
-   Katalog Windows Update: Więcej informacji na temat Katalogu Windows Update można znaleźć w [artykule 323166 w bazie wiedzy Microsoft Knowledge Base](http://support.microsoft.com/kb/323166).
-   [Witryna Office Update](http://go.microsoft.com/fwlink/?linkid=21135)

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzić kontrolowane wdrożenie tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003 (j.ang.)](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack (j.ang.)](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

**Uwaga** Program SMS zapewnia obsługę rozwiązań zawartych w biuletynach zabezpieczeń dzięki narzędziom Microsoft Baseline Security Analyzer oraz Microsoft Office Detection Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web (j.ang.)](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack (j.ang.)](http://go.microsoft.com/fwlink/?linkid=33387) oraz [SMS 2.0 Administration Feature Pack (j.ang.)](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (14 grudnia 2004): Data publikacji biuletynu

*Built at 2014-04-18T01:50:00Z-07:00*
