---
TOCTitle: 'MS04-018'
Title: 'Biuletyn zabezpieczeń firmy Microsoft MS04-018 - Umiarkowana'
ms:assetid: 'ms04-018'
ms:contentKeyID: 61232355
ms:mtpsurl: 'https://technet.microsoft.com/pl-PL/library/ms04-018(v=Security.10)'
---

Security Bulletin

Biuletyn zabezpieczeń firmy Microsoft MS04-018 - Umiarkowana
============================================================

Zbiorcza aktualizacja zabezpieczeń dla programu Outlook Express (823353)
------------------------------------------------------------------------

Opublikowano: 13 lipca 2004

**Opublikowano:** 13 lipca 2004 r.
**Wersja:** 1.0

#### Streszczenie

**Kto powinien przeczytać ten dokument:**Klienci korzystający z programu Microsoft® Outlook Express®

**Wpływ usterki:**  Odmowa usługi

**Maksymalny wskaźnik ważności:** Średni

**Zalecenie:** Klienci powinni rozważyć zastosowanie tej aktualizacji zabezpieczeń.

**Zastąpienie aktualizacji zabezpieczeń:** Ten biuletyn zastępuje [Biuletyn MS04-013](http://www.microsoft.com/poland/technet/security/bulletin/ms04-013.aspx): Aktualizacja zbiorcza dla programu Outlook Express, jak również wszelkie wcześniejsze zbiorcze aktualizacje zabezpieczeń dla programu Outlook Express.

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Podlegające oprogramowanie:**

-   Microsoft Windows NT® Workstation 4.0 z dodatkiem Service Pack 6a
-   Microsoft Windows NT Server 4.0 z dodatkiem Service Pack 6a
-   Microsoft Windows NT Server 4.0 Terminal Server Edition z dodatkiem Service Pack 6
-   Microsoft Windows 2000 z dodatkiem Service Pack 2, Microsoft Windows 2000 z dodatkiem Service Pack 3, Microsoft Windows 2000 z dodatkiem Service Pack 4
-   Microsoft Windows XP i Microsoft Windows XP z dodatkiem Service Pack 1
-   Microsoft Windows XP w wydaniu 64-bitowym z dodatkiem Service Pack 1
-   Microsoft Windows XP w wydaniu 64-bitowym, wersja 2003
-   Microsoft Windows Server™ 2003
-   Microsoft Windows Server 2003 w wydaniu 64-bitowym
-   Microsoft Windows 98, Microsoft Windows 98 Second Edition (SE) i Microsoft Windows Millennium Edition (ME) — szczegółowe informacje na temat tych systemów operacyjnych znajdują się w sekcji „Często zadawane pytania” w tym biuletynie.

**Podlegające składniki:**

-   Microsoft Outlook Express 5.5 z dodatkiem Service Pack 2: [Pobierz aktualizację](http://www.microsoft.com/downloads/details.aspx?familyid=9a8d1bf2-93c5-41a9-b79a-31d54743ba0e&displaylang=en)
-   Microsoft Outlook Express 6: [Pobierz aktualizację](http://www.microsoft.com/downloads/details.aspx?familyid=d5900df1-10ab-4850-9064-3070ce1f948a&displaylang=en)
-   Microsoft Outlook Express 6 z dodatkiem Service Pack 1: [Pobierz aktualizację](http://www.microsoft.com/downloads/details.aspx?familyid=ad6a96bc-daf0-4eab-89b8-bd702b3e3e5d&displaylang=en)
-   Microsoft Outlook Express 6 z dodatkiem Service Pack 1 (wydanie 64-bitowe): [Pobierz aktualizację](http://www.microsoft.com/downloads/details.aspx?familyid=adccf304-6cfc-48d6-9a3f-2a601c3a04a5&displaylang=en)
-   Microsoft Outlook Express 6 w systemie Windows Server 2003: [Pobierz aktualizację](http://www.microsoft.com/downloads/details.aspx?familyid=c99aafcd-b99b-4b13-a366-5f8edc83633f&displaylang=en)
-   Microsoft Outlook Express 6 w systemie Windows Server 2003 (wydanie 64-bitowe): [Pobierz aktualizację](http://www.microsoft.com/downloads/details.aspx?familyid=10d1aad0-0313-4beb-a174-84cf573f31fd&displaylang=en)

Wymienione oprogramowanie przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja usuwa ujawnioną publicznie usterkę. W programie Outlook Express istnieje usterka umożliwiająca atak typu „odmowa usługi” spowodowana brakiem niezawodnej procedury sprawdzania poprawności formatu nagłówków wiadomości e-mail. Ta usterka jest opisana w sekcji „Szczegółowe informacje o usterce” w tym biuletynie. Ta aktualizacja modyfikuje także domyślne ustawienia zabezpieczeń w programie Outlook Express 5.5 z dodatkiem Service Pack 2 (SP2). Wprowadzona modyfikacja jest opisana w sekcji „Często zadawane pytania” w tym biuletynie.

Jeśli użytkownik programu Outlook Express otrzyma specjalnie spreparowaną wiadomość e-mail, może nastąpić awaria programu Outlook Express. Jeśli jest włączone okienko podglądu, użytkownik musi ręcznie usunąć otrzymaną wiadomość, a następnie ponownie uruchomić program Outlook Express, aby przywrócić poprawne działanie programu.

Firma Microsoft zaleca klientom zastosowanie tej aktualizacji zabezpieczeń.

**Wskaźniki ważności i identyfikatory usterek:**

| Identyfikator usterki                                                                                                                          | Wpływ usterki | Outlook Express 5.5 z dodatkiem SP2 | Outlook Express 6 | Outlook Express 6 z dodatkiem SP1 | Outlook Express 6 (wydanie 64-bitowe) | Outlook Express 6 w systemie Windows Server 2003 | Outlook Express 6 dla systemu Windows Server 2003 (wydanie 64-bitowe) |
|------------------------------------------------------------------------------------------------------------------------------------------------|---------------|-------------------------------------|-------------------|-----------------------------------|---------------------------------------|--------------------------------------------------|-----------------------------------------------------------------------|
| Usterka niepoprawnie utworzonego nagłówka wiadomości e-mail — [CAN-2004-0215](http://www.cve.mitre.org/cgi-bin/cvename.cgi?name=can-2004-0215) | Odmowa usługi | Brak                                | Średni            | Brak                              | Brak                                  | Brak                                             | Brak                                                                  |

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Które aktualizacje zastępuje ta wersja?**  
Jest to aktualizacja zbiorcza zawierająca wszystkie wcześniej opublikowane aktualizacje dla programów Outlook Express 5.5 i Outlook Express 6. W poniższej tabeli zamieszczono listę identyfikatorów biuletynów zabezpieczeń oraz systemów operacyjnych, których dotyczy poprzednia aktualizacja programu Outlook Express.

| Identyfikator biuletynu | Outlook Express 5.5 z dodatkiem SP2 | Outlook Express 6 | Outlook Express 6 z dodatkiem SP1 | Outlook Express 6 (wydanie 64-bitowe) | Outlook Express 6 w systemie Windows Server 2003 | Outlook Express 6 dla systemu Windows Server 2003 (wydanie 64-bitowe) |
|-------------------------|-------------------------------------|-------------------|-----------------------------------|---------------------------------------|--------------------------------------------------|-----------------------------------------------------------------------|
| **MS04-013**            | Zastąpiony                          | Zastąpiony        | Zastąpiony                        | Zastąpiony                            | Zastąpiony                                       | Zastąpiony                                                            |

**Czy ta aktualizacja zawiera inne zmiany funkcjonalne?**  
Tak. Poza modyfikacją wymienioną w sekcji tego biuletynu zawierającej szczegółowe informacje o usterce ta aktualizacja wprowadza następujące zmiany funkcjonalne:

-   Wiadomości e-mail w formacie HTML są wyświetlane w programie Outlook Express 5.5 z dodatkiem SP2 w strefie witryn z ograniczeniami.
-   Usunięto problem wprowadzony w aktualizacji zabezpieczeń MS03-014, polegający na tworzeniu przez program Outlook Express 6 z dodatkiem SP1 lub nowszym kopii książki adresowej systemu Windows w przewidywalnej lokalizacji, w pliku o nazwie„~”. Po zainstalowaniu bieżącej aktualizacji program Outlook Express nie będzie mógł tworzyć kopii książki adresowej systemu Windows w przewidywalnej lokalizacji.

**Systemy operacyjne Windows 98, Windows 98 Second Edition i Windows Millennium Edition znajdują się w fazie przedłużonej pomocy technicznej. W jaki sposób wpływa to na aktualizacje zabezpieczeń publikowane dla tych systemów operacyjnych?**  
Firma Microsoft publikuje wyłącznie aktualizacje zabezpieczeń dotyczące problemów krytycznych. W tym okresie pomocy technicznej nie są udostępniane aktualizacje zabezpieczeń dotyczące problemów o wskaźniku ważności innym niż krytyczny. Więcej informacji na temat zasad cyklu pomocy technicznej firmy Microsoft dla tych systemów operacyjnych można znaleźć w następującej [witrynie sieci Web](http://support.microsoft.com/default.aspx?pr=lifean1).

Więcej informacji o wskaźnikach ważności można znaleźć w następującej [witrynie sieci Web](http://go.microsoft.com/fwlink/?linkid=21140).

**Czy systemy operacyjne Windows 98, Windows 98 Second Edition i Windows Millennium Edition podlegają usterkom omówionym w tym biuletynie zabezpieczeń w stopniu krytycznym?**  
Nie. Wskaźnik ważności żadnej z tych usterek nie jest krytyczny w systemach Windows 98, Windows 98 Second Edition i Windows Millennium Edition.

**Nadal używam systemu Microsoft Windows NT 4.0 Workstation z dodatkiem Service Pack 6a lub systemu Windows 2000 z dodatkiem Service Pack 2, ale faza przedłużonego udostępniania aktualizacji zabezpieczeń zakończyła się 30 czerwca 2004. Bieżący biuletyn zawiera jednak aktualizację zabezpieczeń dla tych wersji systemu operacyjnego. Dlaczego?**  
Zgodnie z informacjami zawartymi we wcześniej opublikowanej dokumentacji zakończył się okres użytkowania systemów Windows NT 4.0 Workstation z dodatkiem Service Pack 6a oraz Windows 2000 z dodatkiem Service Pack 2. Firma Microsoft przedłużyła ich obsługę do 30 czerwca 2004 roku. Jednak okres świadczenia przedłużonej pomocy technicznej upłynął dopiero niedawno. W tym przypadku większość czynności zmierzających do usunięcia tej usterki ukończono jeszcze przed 30 czerwca 2004. Z tego względu firma Microsoft postanowiła opublikować aktualizację zabezpieczeń dla tych wersji systemu operacyjnego w ramach niniejszego biuletynu zabezpieczeń. Firma Microsoft nie przewiduje usuwania usterek dotyczących tych wersji systemu operacyjnego w przyszłości, jednak zastrzega sobie prawo do przygotowywania aktualizacji i udostępniania ich w razie konieczności.

Klienci korzystający z tych wersji systemów powinni traktować priorytetowo migrację do wersji obsługiwanych w celu zapobieżenia narażeniu na skutki mogących się pojawić w przyszłości usterek. Dodatkowe informacje na temat zasad cyklu pomocy technicznej dla składników systemu Windows można znaleźć w [witrynie zasad cyklu pomocy technicznej firmy Microsoft](http://go.microsoft.com/fwlink/?linkid=21742). Aby uzyskać więcej informacji na temat przedłużonego okresu udostępniania aktualizacji zabezpieczeń dla tych wersji systemu operacyjnego, należy odwiedzić witrynę [pomocy technicznej firmy Microsoft](http://support.microsoft.com/default.aspx?scid=fh;%5bln%5d;lifeanoct2003).

Klienci, którzy potrzebują dodatkowej pomocy technicznej dotyczącej systemu Windows NT Workstation 4.0 z dodatkiem SP6a, powinni skontaktować się z odpowiednim przedstawicielem firmy Microsoft, aby uzyskać informacje na temat niestandardowych opcji pomocy technicznej. Klienci, którzy nie posiadają umów typu Alliance, Premier lub Authorized Premier, mogą skontaktować się z lokalnym biurem handlowym firmy Microsoft. Aby uzyskać więcej informacji, należy przejść do [witryny sieci Web Microsoft Worldwide Information](http://www.microsoft.com/worldwide/), wybrać kraj, a następnie kliknąć przycisk **Go** (Przejdź) w celu wyświetlenia listy numerów telefonów. Po wybraniu numeru należy poprosić o połączenie z kierownikiem lokalnego działu sprzedaży dla umów typu Premier.

Aby uzyskać więcej informacji, zobacz stronę [często zadawanych pytań dotyczących systemu operacyjnego Windows](http://support.microsoft.com/default.aspx?scid=fh;%5bln%5d;lifewinfaq).

**Po przeskanowaniu systemu za pomocą narzędzia Microsoft Baseline Security Analyzer (MBSA) nie została wyświetlona informacja o konieczności zainstalowania tej aktualizacji. Czy istnieje zagrożenie?**  
Narzędzie MBSA nie wyszukuje obecnie aktualizacji zabezpieczeń dotyczących programu Outlook Express. Jednak w razie potrzeby można wykryć i zainstalować tę aktualizację w witrynie [Windows Update](http://go.microsoft.com/fwlink/?linkid=21130). Więcej informacji na temat narzędzia MBSA i produktów, dla których narzędzie MBSA wyszukuje aktualizacje zabezpieczeń, można znaleźć w następującej [witrynie sieci Web firmy Microsoft](http://www.microsoft.com/poland/technet/security/tools/mbsa.mspx).

**Czy za pomocą programu Systems Management Server (SMS) można określić, czy ta aktualizacja jest wymagana?**  
Nie. Program SMS wykrywa aktualizacje za pomocą narzędzia MBSA, a narzędzie MBSA nie wykrywa tej aktualizacji. Można jednak wykorzystać zamieszczone w tym biuletynie informacje na temat kluczy rejestru w celu napisania kwerend programu SMS dotyczących określonych plików i kluczy rejestru, co umożliwi wykrywanie zagrożonych systemów. Aby uzyskać Informacje dotyczące rozmieszczania aktualizacji nieobsługiwanych przez narzędzie MBSA z programem SMS, zapoznaj się z artykułem [867832](http://support.microsoft.com/default.aspx?scid=kb;en-us;867832&) w bazie wiedzy Knowledge Base lub odwiedź [witrynę sieci Web programu SMS](http://go.microsoft.com/fwlink/?linkid=21158).

Szczegółowe informacje o usterce
--------------------------------

<span></span>
#### Usterka niepoprawnie utworzonego nagłówka wiadomości e-mail — CAN-2004-0215:

W programie Outlook Express istnieje usterka umożliwiająca atak typu [odmowa usługi](http://go.microsoft.com/fwlink/?linkid=21142). Osoba atakująca może wykorzystać tę usterkę do wysłania specjalnie spreparowanej wiadomości e-mail i spowodowania awarii programu Outlook Express.

#### Czynniki ograniczające zagrożenie usterką niepoprawnie utworzonego nagłówka wiadomości e-mail — CAN-2004-0215:

-   Następujące wersje programu Outlook Express nie podlegają tej usterce:
    -   Microsoft Outlook Express 5.5 z dodatkiem SP2
    -   Microsoft Outlook Express 6 z dodatkiem SP1
    -   Microsoft Outlook Express 6 z dodatkiem SP1 (wydanie 64-bitowe)
    -   Microsoft Outlook Express 6 w systemie Windows Server 2003
    -   Microsoft Outlook Express 6 w systemie Windows Server 2003 (wydanie 64-bitowe)
-   Jeśli okienko podglądu jest wyłączone, awarię programu Outlook Express może spowodować ręczne otwarcie destrukcyjnej wiadomości e-mail przez użytkownika.

#### Rozwiązania problemu spowodowanego usterką niepoprawnie utworzonego nagłówka wiadomości e-mail — CAN-2004-0215:

**Wyłączenie okienka podglądu**

Wyłączenie okienka podglądu pozwala zapobiec awarii programu Outlook Express powodowanej przez destrukcyjną wiadomość e-mail przy każdym uruchomieniu programu. Aby wyłączyć okienko podglądu, należy wykonać następujące czynności:

1.  W programie Outlook Express kliknij menu **Widok**, a następnie kliknij polecenie **Układ**.
2.  Kliknij pole wyboru **Pokaż okienko podglądu**, aby je wyczyścić, a następnie kliknij przycisk **OK**.

#### Często zadawane pytania dotyczące usterki niepoprawnie utworzonego nagłówka wiadomości e-mail — CAN-2004-0215:

**Jaki zakres obejmuje ta usterka?**  
Ta usterka powoduje awarię typu [odmowa usługi](http://go.microsoft.com/fwlink/?linkid=21142). Osoba atakująca, która pomyślnie wykorzysta tę usterkę, może spowodować awarię programu Outlook Express. Przywrócenie poprawnego funkcjonowania programu Outlook Express wymaga usunięcia otrzymanej wiadomości e-mail i ponownego uruchomienia programu.

**W jaki sposób powstaje usterka?**  
Jej źródłem jest metoda sprawdzania poprawności nagłówków wiadomości e-mail w programie Outlook Express.

**Co to jest nagłówek wiadomości e-mail?**  
Serwery poczty e-mail i aplikacje klienckie muszą mieć dostęp do informacji umożliwiających przetwarzanie przychodzących i wychodzących wiadomości e-mail. Takie informacje są zapisywane w polach nagłówków wiadomości e-mail. Nagłówki wiadomości e-mail zawierają na przykład takie informacje, jak adres e-mail nadawcy wiadomości, adresy e-mail adresatów, data i godzina wysłania wiadomości oraz nazwa serwera poczty e-mail, który otrzymał daną wiadomość.

**Jakie mogą być skutki wykorzystania tej usterki przez osobę atakującą?**  
Osoba atakująca, która wykorzysta tę usterkę, może spowodować nieoczekiwaną awarię programu Outlook Express.

**Kto może wykorzystać usterkę?**  
Usterkę może wykorzystać każdy użytkownik, który wyśle specjalnie spreparowaną wiadomość na konto e-mail użytkownika systemu podlegającego usterce.

**W jaki sposób osoba atakująca może wykorzystać tę usterkę?**  
Aby wykorzystać tę usterkę, osoba atakująca może utworzyć specjalnie spreparowaną wiadomość e-mail, a następnie wysłać ją do użytkownika programu Outlook Express podlegającego usterce. Otwarcie takiej wiadomości w programie Outlook Express może spowodować awarię programu.

**W programie Outlook Express, którego używam, okienko podglądu jest włączone. W jaki sposób mogę usunąć destrukcyjną wiadomość e-mail bez wywoływania awarii programu Outlook Express przy jego uruchamianiu?**  
Aby wyłączyć okienko podglądu bez uruchamiania programu Outlook Express, należy przeprowadzić edycję rejestru. Następująca procedura wyjaśnia, w jaki sposób można wyłączyć okienko podglądu w programie Outlook Express:

**Uwaga** Nieprawidłowe używanie Edytora rejestru może spowodować poważne problemy, których rozwiązanie może wymagać ponownego zainstalowania systemu operacyjnego. Firma Microsoft nie może zagwarantować, że problemy wynikające z nieprawidłowego korzystania z Edytora rejestru można rozwiązać. Użytkownik korzysta z tego narzędzia na własne ryzyko.

Aby uzyskać informacje na temat edytowania rejestru, należy zapoznać się tematem Pomocy „Zmienianie nazw kluczy lub wartości” w Edytorze rejestru (Regedit.exe) lub z tematami „Dodawanie i usuwanie informacji w rejestrze” oraz „Edytowanie danych rejestru” w programie Regedt32.exe.

**Uwaga** Firma Microsoft zaleca wykonanie kopii zapasowej rejestru przed przystąpieniem do modyfikowania go.

1.  Kliknij przycisk **Start**, kliknij polecenie **Uruchom**, wpisz ciąg „**regedt32**” (bez cudzysłowów), a następnie kliknij przycisk **OK**.
2.  W Edytorze rejestru znajdź następujący klucz:

    `HKCU\Identities\{Identity GUID}\Software\Microsoft\OutLook Express\5.0\Mail\`

3.  Kliknij wartość danych **ShowHybridView**, kliknij menu **Edycja** i zmień wartość typu DWORD na **0**.
4.  Kliknij przycisk **OK**, a następnie ponownie uruchom program Outlook Express.

Informacje dotyczące modyfikowania kluczy rejestru można znaleźć w artykule [256986](http://support.microsoft.com/default.aspx?scid=kb;en-us;256986) w bazie wiedzy Microsoft Knowledge Base.

**Jakie systemy są szczególnie narażone na skutki tej usterki?**  
Na skutki tej usterki są szczególnie narażone systemy, w których do obsługi wiadomości e-mail jest używany program Outlook Express 6.0, na przykład stacje robocze i serwery terminali.

**W jaki sposób działa aktualizacja?**  
Aktualizacja usuwa usterkę przez zmodyfikowanie sposobu sprawdzania poprawności nagłówków wiadomości e-mail w programie Outlook Express.

**Czy przed wydaniem tego biuletynu zabezpieczeń informacje o tej usterce zostały ujawnione publicznie?**  
Tak. Informacje o tej usterce są znane publicznie. Do usterki został przypisany numer w bazie danych znanych usterek i zagrożeń (Common Vulnerability and Exposure) [CAN-2004-0215](http://www.cve.mitre.org/cgi-bin/cvename.cgi?name=can-2004-0215).

**Czy przed wydaniem tego biuletynu zabezpieczeń firma Microsoft otrzymała jakiekolwiek zgłoszenia wykorzystania tej usterki?**  
Nie. Przed opublikowaniem tego biuletynu zabezpieczeń firma Microsoft zapoznała się z publicznie dostępnymi przykładami kodu testowego, ale nie otrzymała żadnych informacji wskazujących, że usterka została wykorzystana publicznie do przeprowadzenia ataku na systemy klientów.

**Czy zastosowanie aktualizacji zabezpieczeń chroni klientów przed usiłowaniem wykorzystania tej usterki za pomocą publicznie ujawnionego kodu?**  
Tak. Ta aktualizacja zabezpieczeń uniemożliwia wykorzystanie tej usterki za pomocą kodu dostępnego publicznie. Usterkę usunięto i przypisano jej numer w bazie danych znanych usterek i zagrożeń (Common Vulnerability and Exposure) [CAN-2004-0215](http://www.cve.mitre.org/cgi-bin/cvename.cgi?name=can-2004-0215).

Informacje o aktualizacji zabezpieczeń
--------------------------------------

<span></span>
**Warunki wstępne**

Firma Microsoft przetestowała wymienione w tym biuletynie wersje systemu Windows i programu Outlook Express w celu ustalenia, czy są zagrożone wykorzystaniem tej usterki, oraz w celu potwierdzenia, że aktualizacja opisana w tym biuletynie ją usuwa.

Aby zainstalować tę aktualizację w wersji dla programu Outlook Express 6 z dodatkiem Service Pack 1 (SP1), musi być zainstalowany program Internet Explorer 6 z dodatkiem SP1 (wersja 6.00.2800.1106) w jednej z następujących wersji systemu operacyjnego Windows:

-   Microsoft Windows NT Workstation 4.0 z dodatkiem Service Pack 6a
-   Microsoft Windows NT Server 4.0 z dodatkiem Service Pack 6a
-   Microsoft Windows NT Server 4.0 Terminal Server Edition z dodatkiem Service Pack 6
-   Microsoft Windows 2000 z dodatkiem Service Pack 2, Service Pack 3 lub Service Pack 4
-   Microsoft Windows XP
-   Microsoft Windows XP z dodatkiem Service Pack 1
-   Microsoft Windows XP w wydaniu 64-bitowym z dodatkiem Service Pack 1

Aby zainstalować tę aktualizację w wersji dla programu Outlook Express 6 w systemie Windows Server 2003, należy mieć zainstalowany program Internet Explorer 6 (wersja 6.00.3790.0000) w systemie Windows Server 2003 (w wydaniu 32- lub 64-bitowym) lub program Internet Explorer 6 (wersja 6.00.3790.0000) w systemie Windows XP 2003 w wydaniu 64-bitowym.

Aby zainstalować tę aktualizację w wersji dla programu Outlook Express 6, musi być używany program Internet Explorer 6 (wersja 6.00.2600.0000) w 32-bitowym systemie operacyjnym Windows XP.

-   Internet Explorer 5.01 z dodatkiem Service Pack 4 (wersja 5.00.3700.1000) w systemie operacyjnym Windows 2000 SP4
-   Internet Explorer 5.01 z dodatkiem Service Pack 3 (wersja 5.00.3502.1000) w systemie operacyjnym Windows 2000 SP3
-   Internet Explorer 5.5 z dodatkiem Service Pack 2 (wersja 5.50.4807.2300) w systemie operacyjnym Windows Millennium Edition

Wersje systemu Windows oraz programów Outlook Express i Internet Explorer, które nie zostały wymienione w tym artykule, nie są już obsługiwane. Chociaż niektóre wersje aktualizacji opisanych w tym artykule można zainstalować na komputerach z nieobsługiwanymi wersjami systemu Windows i programu Outlook Express, firma Microsoft nie przetestowała tych wersji w celu sprawdzenia, czy występuje w nich usterka, którą omówiono w tym biuletynie, ani czy omówiona aktualizacja ją eliminuje. Firma Microsoft zaleca uaktualnienie systemu Windows i programu Outlook Express do obsługiwanych wersji, a następnie zastosowanie odpowiedniej aktualizacji.

Informacje na temat określania zainstalowanej wersji programu Internet Explorer można znaleźć w artykule [164539](http://support.microsoft.com/default.aspx?scid=kb;en-us;164539) w bazie wiedzy Microsoft Knowledge Base.

Dodatkowe informacje na temat zasad cyklu pomocy technicznej dla składników systemu Windows można znaleźć w [witrynie zasad cyklu pomocy technicznej firmy Microsoft](http://go.microsoft.com/fwlink/?linkid=21742).

Informacje na temat pobierania najnowszego dodatku Service Pack dla programu Internet Explorer 6 można znaleźć w artykule [328548](http://support.microsoft.com/default.aspx?scid=kb;en-us;328548) w bazie wiedzy Microsoft Knowledge Base.

Informacje na temat pobierania najnowszego dodatku Service Pack dla programu Internet Explorer 5,5 można znaleźć w artykule [276369](http://support.microsoft.com/default.aspx?scid=kb;en-us;276369) w bazie wiedzy Microsoft Knowledge Base.

Informacje na temat pobierania najnowszego dodatku Service Pack dla programu Internet Explorer 5.01 można znaleźć w artykule [267954](http://support.microsoft.com/default.aspx?scid=kb;en-us;267954) w bazie wiedzy Microsoft Knowledge Base.

**Wymagania dotyczące ponownego uruchomienia**

W niektórych przypadkach ta aktualizacja nie wymaga ponownego uruchomienia systemu. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji jest wyświetlany komunikat z zaleceniem ponownego uruchomienia.

Wersje tej aktualizacji zabezpieczeń dla systemu operacyjnego Windows Server 2003 (w tym dla 64-bitowego wydania systemu Windows XP — wersja 2003) obsługują następujące parametry Instalatora:

**/help                 **Wyświetlenie opcji wiersza polecenia

**Tryby instalacji**

**/quiet  **            **  **Tryb cichy (bez interwencji użytkownika ani wyświetlania informacji)

**/passive**            Tryb nienadzorowany (tylko pasek postępu)

**      /uninstall**          Odinstalowanie pakietu

**Opcje ponownego uruchamiania**

**/norestart**          Rezygnacja z ponownego uruchamiania po ukończeniu instalacji

**/forcerestart**      Ponowne uruchomienie po zainstalowaniu

**Opcje specjalne**

**/l**                        Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**                       Zastąpienie plików producenta OEM bez monitowania

**/n**                       Rezygnacja z wykonywania kopii zapasowych plików wymaganych do dezinstalacji

**/f**                        Wymuszenie zamknięcia innych programów przy wyłączaniu komputera

**Uwaga** Wymienione parametry można łączyć. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji narzędzia instalacyjnego. Aby uzyskać więcej informacji o obsługiwanych parametrach instalacji, zobacz artykuł [262841](http://support.microsoft.com/default.aspx?scid=kb;en-us;262841) w bazie wiedzy Microsoft Knowledge Base.

**Informacje dotyczące wdrażania**

Aby zainstalować tę aktualizację zabezpieczeń w systemie Windows Server 2003 bez interwencji użytkownika, należy wpisać w wierszu polecenia następujący ciąg:

**windowsserver2003-kb823353-x86-enu.exe /quiet /passive**

Aby zainstalować tę aktualizację zabezpieczeń w systemie Windows Server 2003 bez wymuszania ponownego uruchomienia systemu, należy wpisać w wierszu polecenia następujący ciąg:

**windowsserver2003-kb823353-x86-enu.exe /norestart**

/**q**             Użycie trybu cichego lub pominięcie komunikatów podczas wyodrębniania plików.

/**/q:u **        Użycie trybu cichego użytkownika. W trybie cichym użytkownika Instalator wyświetla niektóre okna dialogowe.

/**/q:a**          Użycie trybu cichego administratora. W trybie cichym administratora nie są wyświetlane żadne okna dialogowe.

/**t**: **ścieżka**:    Umożliwia określenie lokalizacji folderu tymczasowego dla Instalatora lub folderu docelowego wyodrębnianych plików (jeśli użyto parametru **/c**).

/**c**:             Wyodrębnienie plików bez instalowania. Jeśli nie zostanie podany parametr /**t: ścieżka**, zostanie wyświetlony monit o podanie folderu docelowego.

/**c: ścieżka**    Umożliwia określenie ścieżki i nazwy pliku inf lub pliku exe Instalatora.

/**/r:n**           Powoduje, że komputer nie jest ponownie uruchamiany po zakończeniu instalacji.

/**/r:i**               Powoduje, że użytkownik jest monitowany o ponowne uruchomienie komputera, jeśli ponowne uruchomienie jest wymagane (o ile nie użyto również parametru **/q:a**).

/**/r:a**        Powoduje, że komputer jest zawsze ponownie uruchamiany po zakończeniu instalacji.

/**/r:s **         Powoduje, że po zakończeniu instalacji komputer jest ponownie uruchamiany bez monitowania użytkownika.

/**/n:v **         Umożliwia pominięcie sprawdzania wersji. Parametr ten umożliwia zainstalowanie aktualizacji w systemie, w którym jest zainstalowana dowolna wersja programu Internet Explorer. Używając tego parametru, należy zachować ostrożność.

Więcej informacji na temat obsługiwanych parametrów Instalatora można znaleźć w artykule [197147](http://support.microsoft.com/default.aspx?scid=kb;en-us;197147) w bazie wiedzy Microsoft Knowledge Base.

Aby zainstalować aktualizację zabezpieczeń bez interwencji użytkownika, należy zastosować następujące polecenie, zastępując ciąg „nazwa\_pakietu” nazwą instalowanego pliku:

**nazwa\_pakietu/q:a /r:n**

**Weryfikowanie instalacji aktualizacji**

Aby zweryfikować poprawność plików zainstalowanych przez tę aktualizację zabezpieczeń, można użyć jednej z następujących metod:

-   Sprawdzenie, czy aktualizacja **Q823353** jest wymieniona w polu **Wersje aktualizacji** w oknie dialogowym **Internet Explorer — informacje**. Metody tej nie można użyć w systemie operacyjnym Windows Server 2003 ani w 64-bitowym wydaniu systemu operacyjnego Windows XP (wersja 2003), ponieważ pakiet nie aktualizuje pola **Wersje aktualizacji** w tych wersjach systemu Windows.
-   Porównanie wersji zaktualizowanych plików na komputerze z plikami wymienionymi w sekcji Informacje dotyczące pliku w tym biuletynie.
-   Sprawdzenie, czy w rejestrze znajdują się następujące wpisy:
    -   W systemie Windows Server 2003 i w 64-bitowym wydaniu systemu Windows XP (wersja 2003) należy sprawdzić, czy wartość typu DWORD o nazwie **Installed** i wartości danych 1 znajduje się w następującym kluczu rejestru:

        HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB823353

    -   W przypadku wszystkich innych wersji pakietu Windows należy sprawdzić, czy w następującym kluczu rejestru wartość wpisu IsInstalled DWORD wynosi 1: HKEY\_LOCAL\_MACHINE\\Software\\Microsoft\\Active Setup\\Installed Components\\{F5173CF0-1DFB-4978-8E50-A90169EE7CA9}

**Informacje dotyczące usuwania**

Do usunięcia tej aktualizacji należy użyć narzędzia Dodaj lub usuń programy (albo narzędzia Dodaj/Usuń programy) w Panelu sterowania. Należy kliknąć pozycję **Outlook Express Q823353**, a następnie kliknąć przycisk **Zmień/Usuń** (lub przycisk **Dodaj/Usuń**).

W systemie Windows Server 2003 i w 64-bitowym wydaniu systemu Windows XP (wersja 2003) administratorzy systemu mogą usunąć tę aktualizację zabezpieczeń za pomocą programu narzędziowego Spunist.exe. Narzędzie Spuninst.exe znajduje się w folderze %Windir%\\$NTUninstallKB823353$\\Spuninst. Narzędzie to obsługuje następujące parametry Instalatora:

**/?**  : Wyświetlenie listy parametrów instalacji

**/u**: Użycie trybu nienadzorowanego

**/f**: Wymuszenie zamknięcia innych programów przy wyłączaniu komputera

**/z**: Rezygnacja z ponownego uruchamiania po ukończeniu instalacji

**/q**: Tryb cichy (bez interakcji użytkownika)

We wszystkich innych wersjach systemu Windows administratorzy systemu mogą usunąć tę aktualizację za pomocą programu narzędziowego Ieuninst.exe. Aktualizacja zabezpieczeń instaluje program Ieuninst.exe w folderze %Windir%. Narzędzie to obsługuje następujące parametry Instalatora:

**/?**  : Wyświetlenie listy parametrów instalacji

**/z**: Rezygnacja z ponownego uruchamiania po ukończeniu instalacji

**/q**: Tryb cichy (bez interakcji użytkownika)

Aby usunąć tę aktualizację, używając trybu cichego, należy wpisać w wierszu polecenia następujący ciąg:

**c:\\windows\\ieuninst /q c:\\windows\\inf\\q823353.inf**

To polecenie zakłada, że system Windows jest zainstalowany w folderze C:\\Windows.

**Informacje dotyczące pliku**

Podstawowe atrybuty plików dla wersji tej aktualizacji zabezpieczeń w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.

Ze względu na zależności plików ta aktualizacja może zawierać dodatkowe pliki. Aby uzyskać informacje na temat konkretnych aktualizacji zabezpieczeń dla używanego systemu operacyjnego, kliknij odpowiednie łącze.

#### Outlook Express 6 SP1 w systemie Windows XP, systemie Windows XP z dodatkiem SP1, systemie Windows 2000 z dodatkiem SP3, systemie Windows 2000 z dodatkiem SP4 oraz w systemie Windows NT 4.0 z dodatkiem SP6a

`Data         Godzina   Wersja           Rozmiar     Nazwa pliku--------------------------------------------------------------03-03-2003  23:57:00  6.0.2800.1123      75 776  Directdb.dll07-06-2004  21:19:00  6.0.2800.1441     596 480  Inetcomm.dll11-10-2002  22:08     6.0.2800.1123      47 616  Inetres.dll03-03-2003  23:57     6.0.2800.1123      44 032  Msident.dll03-03-2003  23:57     6.0.2800.1123      56 832  Msimn.exe26-05-2004  21:26     6.0.2800.1437   1 175 040  Msoe.dll03-03-2003  23:57:00  6.0.2800.1123     228 864  Msoeacct.dll11-10-2002  22:09:00  6.0.2800.1123   2 479 616  Msoeres.dll03-03-2003  23:57:00  6.0.2800.1123      91 136  Msoert2.dll03-03-2003  23:57:00  6.0.2800.1123      93 184  Oeimport.dll03-03-2003  23:57:00  6.0.2800.1123      55 808  Oemig50.exe03-03-2003  23:57:00  6.0.2800.1123      31 744  Oemiglib.dll03-03-2003  23:57:00  6.0.2800.1123      42 496  Wab.exe24-06-2004  21:26:00  6.0.2800.1450     463 360  Wab32.dll03-03-2003  23:57:00  6.0.2800.1123      30 208  Wabfind.dll03-03-2003  23:57:00  6.0.2800.1123      77 824  Wabimp.dll03-03-2003  23:57:00  6.0.2800.1123      27 648  Wabmig.exe`

#### Outlook Express 6 z dodatkiem SP1 (wydanie 64-bitowe) w systemie operacyjnym Windows XP w wydaniu 64-bitowym z dodatkiem Service Pack 1

`Data        Godzina   Wersja           Rozmiar     Nazwa pliku--------------------------------------------------------------03-03-2003  22:57     6.0.2800.1123      75 776  Directdb.dll07-06-2004  20:18:00  6.0.2800.1441     593 408  Inetcomm.dll11-10-2002  21:08:00  6.0.2800.1123      47 616  Inetres.dll03-03-2003  22:57:00  6.0.2800.1123      44 032  Msident.dll03-03-2003  22:57:00  6.0.2800.1123      56 832  Msimn.exe02-03-2004  20:18     6.0.2800.1437   1 175 040  Msoe.dll03-03-2003  22:57     6.0.2800.1123     228 864  Msoeacct.dll11-10-2002  21:09     6.0.2800.1123   2 479 616  Msoeres.dll03-03-2003  22:57     6.0.2800.1123      91 136  Msoert2.dll03-03-2003  22:57     6.0.2800.1123      93 184  Oeimport.dll03-03-2003  22:57     6.0.2800.1123      55 808  Oemig50.exe03-03-2003  22:57     6.0.2800.1123      31 744  Oemiglib.dll03-03-2003  22:57     6.0.2800.1123      42 496  Wab.exe24-06-2004  20:18     6.0.2800.1450     463 360  Wab32.dll03-03-2003  22:57     6.0.2800.1123      30 208  Wabfind.dll03-03-2003  22:57     6.0.2800.1123      77 824  Wabimp.dll03-03-2003  22:57     6.0.2800.1123      27 648  Wabmig.exe`

#### Outlook Express 6 w systemie Windows XP

`Data         Godzina   Wersja           Rozmiar  Nazwa pliku--------------------------------------------------------------02-06-2004  19:00      6.0.2742.200      599 040  Inetcomm.dll26-05-2004  21:59      6.0.2741.2600   1 175 552  Msoe.dll`

#### Outlook Express 6 w systemie Windows Server 2003

`Data        Godzina  Wersja        Rozmiar    Nazwa pliku   Folder--------------------------------------------------------------------22-06-2004  22:38  6.0.3790.181      608 256  Inetcomm.dll  RTMGDR22-06-2004  22:38  6.0.3790.181    1 202 176  Msoe.dll      RTMGDR22-06-2004  22:38  6.0.3790.181      474 624  Wab32.dll     RTMGDR22-06-2004  22:46  6.0.3790.185      608 256  Inetcomm.dll  RTMQFE22-06-2004  22:46  6.0.3790.181    1 202 176  Msoe.dll      RTMQFE22-06-2004  22:46  6.0.3790.181      474 624  Wab32.dll     RTMQFE`

#### Outlook Express 6 (wydanie 64-bitowe) w systemie Windows 2003 w wydaniu 64-bitowym i w systemie Windows XP (wersja 2003) w wydaniu 64-bitowym

`Data         Godzina   Wersja         Rozmiar       Nazwa pliku    Platforma-----------------------------------------------------------------------22-06-2004  22:40       6.0.3790.181    2 030 080  Inetcomm.dll     IA6422-06-2004  22:40:00      6.0.3790.181    4 085 760  Msoe.dll         IA6422-06-2004  22:40:00      6.0.3790.181    1 550 848  Wab32.dll        IA6422-06-2004  22:38     6.0.3790.181      608 256  Winetcomm.dll    X8622-06-2004  22:38:00   6.0.3790.181    1 202 176  Wmsoe.dll        X8622-06-2004  22:38:00   6.0.3790.181      474 624  Wwab32.dll       X8622-06-2004  22:48      6.0.3790.185    2 029 056  Inetcomm.dll     IA6422-06-2004  22:48     6.0.3790.181    4 085 760  Msoe.dll         IA6422-06-2004  22:48     6.0.3790.181    1 550 848  Wab32.dll        IA6422-06-2004  22:46     6.0.3790.185      608 256  Winetcomm.dll    X8622-06-2004  22:46      6.0.3790.181    1 202 176  Wmsoe.dll        X8622-06-2004  22:46      6.0.3790.181      474 624  Wwab32.dll       X86`

#### Outlook Express 5.5 z dodatkiem SP2 w systemach Windows 2000 z dodatkiem SP3, Windows 2000 z dodatkiem SP4 i Windows Millennium Edition

`Data         Godzina   Wersja        Rozmiar  Nazwa pliku--------------------------------------------------------------04-06-2004  16:10  5.50.4942.400     575 248  Inetcomm.dll04-06-2004  16:11  5.50.4942.400   1 147 152  Msoe.dll`

**Uwaga** Podczas instalowania tej aktualizacji zabezpieczeń w systemie Windows Server 2003 lub w systemie Windows XP (wersja 2003) w wydaniu 64-bitowym Instalator sprawdza, czy co najmniej jeden z aktualizowanych plików w systemie został wcześniej zaktualizowany przez zastosowanie poprawki hotfix firmy Microsoft. Jeśli tak, Instalator kopiuje pliki RTMQFE do systemu użytkownika. W przeciwnym przypadku Instalator kopiuje pliki RTMGDR. Aby uzyskać więcej informacji na ten temat, zobacz artykuł [824994](http://support.microsoft.com/default.aspx?kbid=824994) w bazie wiedzy Microsoft Knowledge Base.

### Other Information

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://go.microsoft.com/fwlink/?linkid=21129). Najłatwiej znaleźć je, wyszukując słowo kluczowe „poprawka zabezpieczeń”.
-   Aktualizacje dla poszczególnych platform są dostępne w witrynie sieci Web [Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w Biurze Obsługi Klienta Microsoft pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku.
-   Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)
-   Witryna [Windows Update](http://go.microsoft.com/fwlink/?linkid=21130)
-   Wykaz Windows Update. Aby uzyskać więcej informacji o wykazie Windows Update, zobacz artykuł [323166](http://support.microsoft.com/default.aspx?scid=kb;en-us;323166) w bazie wiedzy Microsoft Knowledge Base.
-   Witryna [Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera witryna sieci Web usług [Software Update Services](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, w których jest konieczne zainstalowanie aktualizacji zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie z minimalnym tylko zakłócaniem pracy użytkowników końcowych. Aby uzyskać więcej informacji o sposobach wdrażania aktualizacji zabezpieczeń przez administratorów za pomocą programu SMS 2003, zobacz [witrynę sieci Web zarządzania poprawkami zabezpieczeń programu SMS 2003](http://www.microsoft.com/smserver/evaluation/capabilities/patch.asp). Użytkownicy programu SMS 2.0 mogą także skorzystać z dodatku [Software Updates Service Feature Pack](http://www.microsoft.com/smserver/downloads/20/featurepacks/suspack/) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).

**Uwaga** Dzięki narzędziom Microsoft Baseline Security Analyzer oraz Microsoft Office Detection Tool program SMS zapewnia obsługę wykrywania i wdrażania aktualizacji zabezpieczeń zawartych w biuletynach. Jednak niektóre aktualizacje oprogramowania mogą nie zostać wykryte przez te narzędzia. W takich przypadkach administratorzy mogą korzystać z funkcji zarządzania zasobami programu SMS w celu przyporządkowywania poszczególnych aktualizacji do określonych komputerów. Aby uzyskać więcej informacji na temat tej procedury, odwiedź następującą [witrynę](http://www.microsoft.com/technet/prodtechnol/sms/sms2003/patchupdate.mspx) sieci Web. Niektóre aktualizacje zabezpieczeń wymagają uprawnień administratora i ponownego uruchomienia systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [**SMS 2003 Administration Feature Pack**](http://www.microsoft.com/smserver/downloads/2003/adminpack.asp) oraz [**SMS 2.0 Administration Feature Pack**](http://www.microsoft.com/smserver/downloads/20/featurepacks/adminpack/)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   Wersja 1.0 (13 lipca 2004 r.): Opublikowano biuletyn

*Built at 2014-04-18T01:50:00Z-07:00*
