---
TOCTitle: 'MS04-034'
Title: 'Biuletyn zabezpieczeń firmy Microsoft MS04-034 - Krytyczna'
ms:assetid: 'ms04-034'
ms:contentKeyID: 61232370
ms:mtpsurl: 'https://technet.microsoft.com/pl-PL/library/ms04-034(v=Security.10)'
---


Biuletyn zabezpieczeń firmy Microsoft MS04-034 - Krytyczna
==========================================================

Usterka w folderach skompresowanych (pliki z rozszerzeniem zip) może pozwolić na wykonanie kodu (873376)
--------------------------------------------------------------------------------------------------------

Opublikowano: 12 października 2004

**Opublikowano:** 12 października 2004  
**Wersja:** 1.0

#### Streszczenie

**Kto powinien przeczytać ten dokument:** Klienci używający systemu operacyjnego Microsoft® Windows XP lub Windows Server 2003

**Wpływ usterki:** Zdalne wykonanie kodu

**Maksymalny wskaźnik ważności:** Krytyczny

**Zalecenie:** Klienci powinni natychmiast zastosować tę aktualizację.

**Zastąpienie aktualizacji zabezpieczeń:** Ten biuletyn zastępuje wcześniejszą aktualizację zabezpieczeń. Pełna lista zastępowanych aktualizacji znajduje się w sekcji Często zadawane pytania w tym biuletynie.

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Podlegające oprogramowanie:**

-   Microsoft Windows XP i Microsoft Windows XP z dodatkiem Service Pack 1 — [Pobierz aktualizację](http://www.microsoft.com/downloads/details.aspx?displaylang=pl&familyid=6b70ba00-56d1-4314-8f53-f8355a6861d3)
-   Microsoft Windows XP w wydaniu 64-bitowym z dodatkiem Service Pack 1 — [Pobierz aktualizację](http://www.microsoft.com/downloads/details.aspx?familyid=3f6896f3-f055-438d-93ce-cd15f37264cb)
-   Microsoft Windows XP w wydaniu 64-bitowym, wersja 2003 — [Pobierz aktualizację](http://www.microsoft.com/downloads/details.aspx?familyid=4b63ef24-d0e4-4005-8e23-2f5ec24be63f)
-   Microsoft Windows Server 2003 - [Pobierz aktualizację](http://www.microsoft.com/downloads/details.aspx?displaylang=pl&familyid=0903569e-7f3d-4846-a1dc-78734e77d3a9)
-   Microsoft Windows Server 2003 w wydaniu 64-bitowym — [Pobierz aktualizację](http://www.microsoft.com/downloads/details.aspx?familyid=4b63ef24-d0e4-4005-8e23-2f5ec24be63f)

**Programy, których ten problem nie dotyczy:**

-   Microsoft Windows NT Server 4.0 z dodatkiem Service Pack 6a
-   Microsoft Windows NT Server 4.0 Terminal Server Edition z dodatkiem Service Pack 6
-   Microsoft Windows 2000 Service Pack 3 i Microsoft Windows 2000 z dodatkiem Service Pack 4
-   Microsoft Windows XP z dodatkiem Service Pack 2
-   Microsoft Windows 98, Microsoft Windows 98 Wydanie drugie oraz Microsoft Windows Millennium Edition (ME)

Oprogramowanie to przetestowano w celu określenia wersji, których dotyczy problem. Inne wersje nie obsługują już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź witrynę [zasad cyklu pomocy technicznej firmy Microsoft w sieci Web](http://go.microsoft.com/fwlink/?linkid=21742) .

### Informacje ogólne

Streszczenie
------------

<span></span>
**Streszczenie:**

Ta aktualizacja pozwala usunąć nowo wykryte zagrożenie, które zostało zgłoszone przez użytkowników. W sposobie przetwarzania przez system Windows folderów skompresowanych (pliki z rozszerzeniem zip) występuje usterka umożliwiająca zdalne wykonanie kodu. Usterkę tę opisano w sekcji „Szczegółowe informacje o usterce” niniejszego biuletynu.

Jeśli użytkownik jest zalogowany jako administrator, osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi. W celu wykorzystania tej usterki są jednak wymagane działania użytkownika.

Zaleca się, aby klienci natychmiast zastosowali tę aktualizację.

**Wskaźniki ważności i identyfikatory usterek:**

| Identyfikator usterki                                                                                                                              | Wpływ usterki         | Windows XP | Windows Server 2003 |
|----------------------------------------------------------------------------------------------------------------------------------------------------|-----------------------|------------|---------------------|
| Usterka w folderach skompresowanych (pliki z rozszerzeniem zip) - [CAN-2004-0575](http://www.cve.mitre.org/cgi-bin/cvename.cgi?name=can-2004-0575) | Zdalne wykonanie kodu | Krytyczny  | Krytyczny           |

Powyższą [klasyfikację](http://go.microsoft.com/fwlink/?linkid=21140) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Które aktualizacje zastępuje ta wersja?**  
Bieżąca aktualizacja zabezpieczeń zastępuje poprzedni biuletyn zabezpieczeń. W poniższej tabeli zamieszczono identyfikator biuletynu zabezpieczeń i podlegające systemy operacyjne.

| Identyfikator biuletynu                                    | Windows XP | Windows Server 2003 |
|------------------------------------------------------------|------------|---------------------|
| [**MS02-054**](http://go.microsoft.com/fwlink?linkid=8139) | Zastąpiony | Nie dotyczy         |

**Nadal korzystam z systemu Windows XP, ale faza przedłużonego udostępniania aktualizacji zabezpieczeń zakończyła się 30 września 2004. Niniejszy biuletyn zawiera aktualizację bezpieczeństwa dla tej wersji systemu operacyjnego. Dlaczego?**  

Oryginalna wersja systemu Windows XP, powszechnie znana jako Windows XP Gold lub Windows XP Release to Manufacturing (RTM), osiągnęła koniec okresu działania rozszerzonej aktualizacji zabezpieczeń 30 września 2004 r. Jednakże okres ten zakończył się niedawno. W tym przypadku większość wymaganych do usunięcia tej usterki czynności była wykonana przed tą datą. Dlatego postanowiliśmy opublikować aktualizację zabezpieczeń dla tej wersji systemu operacyjnego jako część niniejszego biuletynu.
Nie przewidujemy podobnych akcji dla wykrytych w przyszłości usterek, które mogą dotyczyć tej wersji systemu operacyjnego, rezerwujemy sobie jednak prawo wykonywania aktualizacji i udostępniania ich w razie potrzeby. Najistotniejszą kwestią dla użytkowników tej wersji systemu operacyjnego, którzy chcą uniknąć usterki, powinno być przejście do obsługiwanej wersji. Aby uzyskać więcej informacji na temat cyklu życia produktu dodatku Windows Service Pack, odwiedź witrynę internetową [zasad cyklu pomocy technicznej firmy Microsoft](http://support.microsoft.com/default.aspx?pr=lifesupsps) . Aby uzyskać więcej informacji na temat cyklu życia produktu Windows, odwiedź witrynę internetową [zasad cyklu pomocy technicznej firmy Microsoft](http://go.microsoft.com/fwlink/?linkid=21742) .

**Czy za pomocą narzędzia Microsoft Baseline Security Analyzer (MBSA) można określić, czy ta aktualizacja jest wymagana?**  
Tak. Narzędzie MBSA umożliwia określenie, czy zainstalowanie tej aktualizacji jest wymagane. [Więcej informacji na temat narzędzia MBSA można znaleźć w](http://go.microsoft.com/fwlink/?linkid=21134) witrynie sieci Web programu MBSA.

**Uwaga** : Po 20 kwietnia 2004 r. plik Mssecure.xml używany przez narzędzie MBSA w wersji 1.1.1 i starszych nie jest już aktualizowany o nowe dane biuletynu zabezpieczeń. Dlatego skanowanie wykonywane po tej dacie za pomocą narzędzia MBSA w wersji 1.1.1 lub starszych będzie niepełne. Wszyscy użytkownicy powinni uaktualnić program MBSA do wersji 1.2, ponieważ zawiera on dokładniejszy mechanizm wykrywania aktualizacji zabezpieczeń i obsługuje dodatkowe produkty. Użytkownicy mogą pobrać program MBSA 1.2 z [witryny MBSA w sieci Web](http://go.microsoft.com/fwlink/?linkid=21134) . Aby uzyskać więcej informacji na temat obsługi narzędzia MBSA, odwiedź następującą [witrynę pytań i odpowiedzi na temat programu Microsoft Baseline Security Analyzer 1.2](http://go.microsoft.com/fwlink/?linkid=33332) .

**Czy za pomocą programu Systems Management Server (SMS) można określić, czy ta aktualizacja jest wymagana?**  
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158) . Program SMS umożliwia sprawdzenie obecności plików podlegających usterce, opisanych w niniejszym biuletynie w części Informacje o aktualizacji zabezpieczeń. Należy zaktualizować wszystkie pliki podlegające usterce, których wersje są wcześniejsze niż wersje opisane w niniejszym biuletynie. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158) .

Szczegółowe informacje o usterce
--------------------------------

<span></span>
#### Usterka w folderach skompresowanych (pliki z rozszerzeniem zip) - CAN-2004-0575:

W folderach skompresowanych (plikach z rozszerzeniem zip) istnieje usterka umożliwiająca zdalne wykonanie kodu, której przyczyną jest niesprawdzony bufor podczas przetwarzania specjalnie przygotowanych plików skompresowanych. Osoba atakująca może wykorzystać usterkę, tworząc szkodliwy plik skompresowany, który może potencjalnie pozwolić na zdalne wykonanie kodu, jeśli użytkownik odwiedzi niebezpieczną witrynę sieci Web. Osoba atakująca, której uda się wykorzystać tę usterkę, może uzyskać pełną kontrolę nad systemem podlegającym usterce. W celu wykorzystania tej usterki są jednak wymagane działania użytkownika.

#### Czynniki ograniczające zagrożenie w przypadku usterki w folderach skompresowanych (plikach z rozszerzeniem zip) - CAN-2004-0575:

-   Osoba atakująca za pośrednictwem sieci Web, która chce wykorzystać te usterki, musi udostępniać witrynę zawierającą odpowiednią stronę sieci Web. Intruz nie może w żaden sposób zmusić użytkowników do odwiedzenia szkodliwej witryny. Musi natomiast przekonać ich do jej odwiedzenia, zazwyczaj poprzez kliknięcie łącza do tej witryny.
-   Intruz, któremu uda się wykorzystać tę usterkę, może uzyskać takie same uprawnienia, jak użytkownik. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi.
-   Domyślnie w programach Outlook Express 6, Outlook 2002 oraz Outlook 2003 wiadomości e-mail w formacie HTML są otwierane w strefie witryn z ograniczeniami. Wiadomości takie są otwierane w strefie witryn z ograniczeniami także w programach Outlook 98 oraz Outlook 2000 po zainstalowaniu [aktualizacji zabezpieczeń poczty e-mail w programie Outlook](http://go.microsoft.com/fwlink/?linkid=33334) . W programie Outlook Express 5.5 z dodatkiem Service Pack 2 wiadomości e-mail w formacie HTML są otwierane w strefie witryn z ograniczeniami po zainstalowaniu biuletynu zabezpieczeń firmy Microsoft [MS04-018](http://go.microsoft.com/fwlink/?linkid=19527) . Strefa witryn z ograniczeniami umożliwia zredukowanie liczby ataków osób usiłujących wykorzystać tę usterkę.

    Ryzyko ataku za pośrednictwem poczty e-mail w formacie HTML można znacząco zmniejszyć, spełniając wszystkie poniższe warunki:

    -   Zainstalowanie aktualizacji dołączonej do Biuletynu zabezpieczeń [MS03-040](http://go.microsoft.com/fwlink?linkid=19873) lub nowszej zbiorczej aktualizacji zabezpieczeń dla programu Internet Explorer.
    -   Korzystanie z programu Internet Explorer 6 lub nowszego.
    -   Korzystanie z aktualizacji zabezpieczeń poczty e-mail w programie Outlook, korzystanie z programu Microsoft Outlook Express 6 lub jego nowszej wersji, albo korzystanie z programu Microsoft Outlook 2000 z dodatkiem Service Pack 2 lub jego nowszej wersji w domyślnej konfiguracji.

-   Usterka ta nie dotyczy systemów Windows NT 4.0 Server i Windows 2000.

#### Rozwiązania problemu spowodowanego usterką w folderach skompresowanych (plikach z rozszerzeniem zip) - CAN-2004-0575:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. Jeśli określone rozwiązanie powoduje ograniczenie funkcjonalności, jego opis opatrzono odpowiednią informacją.

-   **Należy wyrejestrować foldery skompresowane (pliki z rozszerzeniem zip), aby uchronić się przed atakami za pośrednictwem sieci Web.**

    Aby wyrejestrować foldery skompresowane (pliki z rozszerzeniem zip), należy wykonać następujące czynności:

    1.  Kliknij przycisk **Start** , kliknij polecenie **Uruchom** , wpisz polecenie „ **regsvr32 /u zipfldr.dll** " (bez cudzysłowów), a następnie kliknij przycisk **OK** .
    2.  Wyświetlone zostanie okno dialogowe potwierdzające, że proces wyrejestrowania się powiódł. Kliknij przycisk **OK** , aby zamknąć to okno dialogowe.
    3.  Natychmiast ponownie uruchom system.

        **Uwaga:** Jeżeli pliki z rozszerzeniem .zip będą w jakikolwiek sposób wykorzystywane przed ponownym uruchomieniem systemu, mogą automatyczne przywrócić rejestrację.

        **Wpływ rozwiązania:** Obsługa folderów skompresowanych (plików z rozszerzeniem zip) stanie się niedostępna. Uniemożliwi to korzystanie z jakichkolwiek folderów skompresowanych (plików z rozszerzeniem zip), które zostały utworzone. Nie będzie to miało wpływu na aplikacje kompresujące innych producentów. Aby przywrócić tę funkcję, należy wykonać opisane wcześniej czynności, usuwając parametr , **/u** ’ z wiersza polecenia.

-   **Zainstalowanie**[**aktualizacji zabezpieczeń poczty e-mail w programie Outlook**](http://go.microsoft.com/fwlink/?linkid=33334)**w przypadku korzystania z programu Outlook 2000 z dodatkiem SP1 lub jego starszej wersji. W ten sposób można ochronić się przed atakiem przeprowadzonym za pośrednictwem wiadomości e-mail w formacie HTML.**

    Domyślnie w programach Outlook Express 6, Outlook 2002 oraz Outlook 2003 wiadomości e-mail w formacie HTML są otwierane w strefie witryn z ograniczeniami. Wiadomości takie są otwierane w strefie witryn z ograniczeniami także w programach Outlook 98 oraz Outlook 2000 po zainstalowaniu [aktualizacji zabezpieczeń poczty e-mail w programie Outlook](http://go.microsoft.com/fwlink/?linkid=33334) . W programie Outlook Express 5.5 z dodatkiem Service Pack 2 wiadomości e-mail w formacie HTML są otwierane w strefie witryn z ograniczeniami po zainstalowaniu biuletynu zabezpieczeń firmy Microsoft [MS04-018](http://go.microsoft.com/fwlink/?linkid=19527) . Strefa witryn z ograniczeniami umożliwia zredukowanie liczby ataków osób usiłujących wykorzystać tę usterkę.

-   **Aby uniknąć ataku przeprowadzonego za pośrednictwem wiadomości e-mail w formacie HTML, w programie Outlook 2002 lub jego nowszej wersji, albo w programie Outlook Express 6 z dodatkiem SP1 lub jego nowszej wersji należy odczytywać wiadomości e-mail w formacie zwykłego tekstu.**

    Użytkownicy programu Microsoft Outlook 2002 oraz użytkownicy programu Outlook Express 6, którzy zastosowali dodatek Service Pack 1 do pakietu Office XP lub nowszy, mogą włączyć to ustawienie, aby przeglądać wiadomości e-mail niepodpisane cyfrowo lub niezaszyfrowane tylko w formacie zwykłego tekstu.

    Ustawienie to nie dotyczy wiadomości e-mail podpisanych cyfrowo oraz zaszyfrowanych. Można je czytać w formatach oryginalnych. Aby uzyskać więcej informacji na temat włączania tego ustawienia w programie Outlook 2002, zobacz artykuł [307594](http://support.microsoft.com/default.aspx?scid=kb;en-us;307594) w bazie wiedzy Microsoft Knowledge Base.

    Aby uzyskać informacje na temat tego ustawienia w programie Outlook Express 6, zobacz artykuł [291387](http://support.microsoft.com/?kbid=291387) w bazie wiedzy Microsoft Knowledge Base.

    **Skutki zastosowania rozwiązania:** Wiadomości e-mail wyświetlane w formacie zwykłego tekstu nie zawierają obrazów, specjalnych czcionek, animacji ani żadnych treści formatowanych. Dodatkowo:

    -   Zmiany dotyczą okienka podglądu oraz otwartych wiadomości.
    -   Obrazy stają się załącznikami, nie są więc tracone.
    -   Ponieważ w magazynie wiadomość nadal zawiera tekst sformatowany lub ma format HTML, model obiektowy (rozwiązania dla kodu niestandardowego) może zachowywać się niestabilnie.

-   **Nie należy otwierać ani zapisywać plików z rozszerzeniem .zip otrzymanych z niepewnych źródeł.**
    Ta usterka może zostać wykorzystana, kiedy użytkownik przegląda plik z rozszerzeniem .zip. Nie należy otwierać plików z tym rozszerzeniem, jeśli pochodzą z niepewnych źródeł. Administratorzy powinni rozważyć ograniczenie stosowania plików z rozszerzeniem .zip jako załączników do wiadomości e-mail.

#### Często zadawane pytania dotyczące usterki w folderach skompresowanych (plikach z rozszerzeniem zip) - CAN-2004-0575:

**Jaki zakres obejmuje ta usterka?**  
Jest to usterka umożliwiająca zdalne wykonanie kodu. Jeśli użytkownik jest zalogowany jako administrator, osoba atakująca, która pomyślnie wykorzysta tę usterkę, może uzyskać pełną kontrolę nad systemem podlegającym usterce i wykonywać w tym systemie działania, takie jak instalowanie programów, wyświetlanie, modyfikowanie i usuwanie danych oraz tworzenie nowych kont z pełnymi uprawnieniami. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi. W celu wykorzystania tej usterki są jednak wymagane działania użytkownika.

**W jaki sposób powstaje usterka?**  
Jej przyczyną jest niesprawdzony bufor będący następstwem sposobu, w jaki funkcja Foldery skompresowane (pliki z rozszerzeniem zip) przetwarza specjalnie spreparowane pliki skompresowane.

**Co to są foldery skompresowane (pliki z rozszerzeniem zip)?**
Funkcja foldery skompresowane (pliki z rozszerzeniem zip) umożliwia użytkownikom przechowywanie plików i folderów z danymi w formacie skompresowanym. Skompresowane pliki i foldery zajmują mniej miejsca na dysku. Funkcja ta pozwala na tworzenie, dodawanie i wyodrębnianie plików z folderów skompresowanych. Więcej informacji na temat folderów skompresowanych (plików z rozszerzeniem zip) zawiera [witryna](http://www.microsoft.com/windowsxp/home/using/productdoc/en/default.asp?url=/windowsxp/home/using/productdoc/en/vz_ovrvw.asp) firmy Microsoft.
Jeśli dysk twardy jest sformatowany w systemie plików NTFS, system Windows oferuje inny sposób kompresji folderów, [kompresję plików NTFS](http://support.microsoft.com/default.aspx?scid=kb;en-us;307987) . Jednakże kompresja plików NTFS różni się znacząco od kompresji plików przy użyciu funkcji Foldery skompresowane (pliki z rozszerzeniem zip). Aby dowiedzieć się więcej na temat podobieństw i różnic pomiędzy kompresją plików NTFS a funkcją Foldery skompresowane (pliki z rozszerzeniem zip), należy odwiedzić [witrynę](http://www.microsoft.com/windowsxp/home/using/productdoc/en/default.asp?url=/windowsxp/home/using/productdoc/en/ff_file_compress_overview.asp) firmy Microsoft.

**Jakie mogą być skutki wykorzystania tej usterki przez osobę atakującą?**  
Intruz, któremu uda się wykorzystać tę usterkę, może uzyskać takie same uprawnienia, jak użytkownik. Użytkownicy, których konta zostały skonfigurowane w taki sposób, że mają niewielkie uprawnienia w systemie, ponoszą mniejsze ryzyko niż ci, którzy pracują z uprawnieniami administracyjnymi.

**W jaki sposób osoba atakująca może wykorzystać tę usterkę?**  
Aby wykorzystać tę usterkę, osoba atakująca mogłaby udostępnić niebezpieczną witrynę sieci Web, a następnie nakłonić użytkownika do jej odwiedzenia. Osoba atakująca może także utworzyć wiadomość e-mail zawierającą specjalnie spreparowane łącze, a następnie nakłonić użytkownika do przejrzenia tej wiadomości i kliknięcia łącza. Osoba atakująca może również wysłać specjalnie spreparowany plik z rozszerzeniem zip do użytkownika, a następnie nakłonić go do jego otwarcia.

Osoba atakująca może również uzyskać dostęp do składnika podlegającego usterce w inny sposób. Może ona na przykład zalogować się w systemie interakcyjnie lub za pomocą innego programu, który przekazuje parametry do składnika podlegającego usterce (lokalnie lub zdalnie).

**Jakie systemy są szczególnie narażone na skutki tej usterki?**  
Szczególnie narażone są stacje robocze i serwery terminalowe. Serwery są narażone tylko wówczas, gdy użytkownicy bez wystarczających uprawnień administracyjnych mają możliwość logowania się na serwerach i uruchamiania programów. Jednak zestawy najlepszych praktyk zdecydowanie to odradzają.

**Czy usterkę można wykorzystać zdalnie, za pomocą sieci Internet?**  
Tak. Osoba atakująca może być w stanie wykorzystać tę usterkę poprzez sieć Internet.

**W jaki sposób działa aktualizacja?**  
Aktualizacja usuwa usterkę, zmieniając sposób zatwierdzania długości komunikatu przed jego przekazaniem do przydzielonego buforu w usłudze Foldery skompresowane.

**Czy usterka ta była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu tej usterki w czasie, gdy opublikowano niniejszy biuletyn?**  
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

Informacje o aktualizacji zabezpieczeń
--------------------------------------

<span></span>
**Platformy i warunki wstępne instalacji:**

Informacje dotyczące określonej aktualizacji zabezpieczeń dla danej platformy można uzyskać, klikając odpowiednie łącze:

#### Windows Server 2003 (wszystkie wersje)

**Wymagania wstępne**
Ta aktualizacja zabezpieczeń wymaga pełnej handlowej wersji systemu Windows Server 2003.

**Uwzględnianie w przyszłych dodatkach Service Pack:**
Aktualizacja umożliwiająca rozwiązanie tego problemu będzie dostępna w dodatku Service Pack 1 dla systemu Windows Server 2003.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/help**                 Wyświetlenie opcji wiersza polecenia

**Tryby instalacji**

**/quiet**                 Tryb cichy (bez interwencji użytkownika ani wyświetlania informacji)

**/passive**              Tryb nienadzorowany (tylko pasek postępu)

**/uninstall**                  Odinstalowanie pakietu

**Opcje ponownego uruchamiania**

**/norestart**          Rezygnacja z ponownego uruchamiania po ukończeniu instalacji

**/forcerestart**      Ponowne uruchomienie po zainstalowaniu

**Opcje specjalne**

**/l**            Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**           Zastąpienie plików producenta OEM bez monitowania

**/n**            Rezygnacja z wykonywania kopii zapasowych plików wymaganych do dezinstalacji

**/f**           Wymuszenie zamknięcia innych programów przy wyłączaniu komputera

**/extract**              Wyodrębnienie plików bez uruchamiania instalacji

**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji narzędzia instalacyjnego. Więcej informacji na temat obsługiwanych parametrów instalacji można znaleźć w artykule [262841](http://support.microsoft.com/default.aspx?scid=kb;en-us;262841) bazy wiedzy firmy Microsoft poświęconym temu tematowi.

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, należy wpisać w wierszu polecenia systemu Windows Server 2003 następujący ciąg:

**Windowsserver2003-kb873376-x86-enu /passive /quiet**

Aby zainstalować tę aktualizację zabezpieczeń bez wymuszania ponownego uruchomienia systemu, wpisz w wierszu polecenia systemu Windows Server 2003 następujący ciąg:

**Windowsserver2003-kb873376-x86-enu /norestart**

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera [witryna sieci Web usług Software Update Services](http://go.microsoft.com/fwlink/?linkid=21125) .

**Wymaganie dotyczące ponownego uruchomienia**

W niektórych przypadkach ta aktualizacja nie wymaga ponownego uruchomienia. Aktualizację należy uruchomić ponownie w przypadku, gdy wymagane pliki są akurat używane. W takiej sytuacji wyświetlany jest komunikat z zaleceniem ponownego uruchomienia.

**Informacje dotyczące usuwania**

Do usunięcia tej aktualizacji należy użyć narzędzia Dodaj lub usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Spuninst.exe. Narzędzie Spuninst.exe znajduje się w folderze %Windir%\\$NTUninstallKB873376$\\Spuninst. W tym programie narzędziowym są obsługiwane następujące parametry Instalatora:

**/?** :Wyświetlenie listy parametrów instalacji

**/u** : Praca w trybie nienadzorowanym.

**/f** : Wymuszenie zamknięcia innych programów przy wyłączaniu komputera.

**/z** : Rezygnacja z ponownego uruchamiania po ukończeniu instalacji.

**/q** : Tryb cichy (bez interakcji użytkownika)

**Informacje dotyczące pliku**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.

Systemy operacyjne Windows Server 2003 Enterprise Edition, Windows Server 2003 Standard Edition, Windows Server 2003 Web Edition i Windows Server 2003 Datacenter Edition:

Data Godzina Wersja Rozmiar Nazwa pliku Folder  
\--------------------------------------------------------------  
12-08-2004 22:02 6.0.3790.198 323 584 Zipfldr.dll RTMGDR  
12-08-2004 22:07 6.0.3790.198 324 096 Zipfldr.dll RTMQFE  

Windows Server 2003 64-Bit Enterprise Edition i Windows Server 2003 64-Bit Datacenter Edition:

Data Godzina Wersja Rozmiar Nazwa pliku Folder  
\-------------------------------------------------------------------  
12-08-2004 22:02 6.0.3790.198 323 584 Wzipfldr.dll RTMGDR\WOW  
12-08-2004 22:07 6.0.3790.198 324 096 Wzipfldr.dll RTMQFE\WOW  

**Uwaga** Podczas instalowania tej aktualizacji zabezpieczeń w systemie Windows Server 2003 lub w systemie Windows XP w wydaniu 64-bitowym, wersja 2003, Instalator sprawdza, czy jakikolwiek z aktualizowanych plików w systemie został wcześniej zaktualizowany przez zastosowanie poprawki hotfix firmy Microsoft. Jeśli tak, Instalator kopiuje pliki RTMQFE do systemu użytkownika. W przeciwnym przypadku Instalator kopiuje pliki RTMGDR. Aby uzyskać więcej informacji na ten temat, zobacz artykuł [824994](http://support.microsoft.com/default.aspx?kbid=824994) bazy wiedzy Microsoft Knowledge Base.

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można skorzystać z narzędzia Microsoft Baseline Security Analyzer (MBSA). Narzędzie to umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. [Więcej informacji na temat narzędzia MBSA można znaleźć w witrynie sieci Web](http://go.microsoft.com/fwlink/?linkid=21134) Microsoft Baseline Security Analyzer.

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start** , a następnie wskaż polecenie **Wyszukaj** .
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery** .
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj** .
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości** .

        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze, porównując ją z wersją wymienioną w odpowiedniej tabeli zawierającej informacje o plikach.

        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość kluczy rejestru przedstawionych poniżej.

    HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB873376\\Filelist

    **Uwaga** Ten klucz rejestru może nie zawierać pełnej listy zainstalowanych plików. Klucz ten może także nie zostać prawidłowo utworzony, jeżeli administrator lub producent OEM zintegruje aktualizację zabezpieczeń opisaną w artykule 873376 ze źródłowymi plikami instalacyjnymi systemu Windows lub ją do nich włączy.

#### Windows XP (wszystkie wersje)

**Uwaga** Aktualizacja zabezpieczeń dla systemu Windows XP 2003 w wydaniu 64-bitowym jest taka sama jak aktualizacja zabezpieczeń systemu Windows Server 2003 w wydaniu 64-bitowym.

**Wymagania wstępne**
Ta aktualizacja zabezpieczeń wymaga pełnej handlowej wersji systemu Windows XP lub Windows XP z dodatkiem Service Pack 1 (SP1). Aby uzyskać więcej informacji na ten temat, zobacz artykuł [322389](http://support.microsoft.com/default.aspx?scid=kb;en-us;322389) w bazie wiedzy Microsoft Knowledge Base.

**Uwzględnianie w przyszłych dodatkach Service Pack:**
Aktualizacja pomocna w rozwiązaniu tego problemu jest dostępna w dodatku Service Pack 2 dla systemu Windows XP.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/help**                 Wyświetlenie opcji wiersza polecenia

**Tryby instalacji**

**/quiet**                Tryb cichy (bez interwencji użytkownika ani wyświetlania informacji)

**/passive**              Tryb nienadzorowany (tylko pasek postępu)

**/uninstall**                  Odinstalowanie pakietu

**Opcje ponownego uruchamiania**

**/norestart**          Rezygnacja z ponownego uruchamiania po ukończeniu instalacji

**/forcerestart**      Ponowne uruchomienie po zainstalowaniu

**Opcje specjalne**

**/l**            Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**           Zastąpienie plików producenta OEM bez monitowania

**/n**            Rezygnacja z wykonywania kopii zapasowych plików wymaganych do dezinstalacji

**/f**           Wymuszenie zamknięcia innych programów przy wyłączaniu komputera

**/extract**              Wyodrębnienie plików bez uruchamiania instalacji

**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji narzędzia instalacyjnego. Aby uzyskać więcej informacji o obsługiwanych parametrach instalacji, zobacz artykuł [262841](http://support.microsoft.com/default.aspx?scid=kb;en-us;262841) w bazie wiedzy Microsoft Knowledge Base.

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, wpisz w wierszu polecenia systemu Windows XP następujący ciąg:

**Windowsxp-kb873376-x86-enu /passive /quiet**

Aby zainstalować tę aktualizację zabezpieczeń bez wymuszania ponownego uruchomienia systemu, wpisz w wierszu polecenia systemu Windows XP następujący ciąg:

**Windowsxp-kb873376-x86-enu /norestart**

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera [witryna sieci Web usług Software Update Services](http://go.microsoft.com/fwlink/?linkid=21125) .

**Wymaganie dotyczące ponownego uruchomienia**

W niektórych przypadkach ta aktualizacja nie wymaga ponownego uruchomienia. Aktualizację należy uruchomić ponownie w przypadku, gdy wymagane pliki są akurat używane. W takiej sytuacji wyświetlany jest komunikat z zaleceniem ponownego uruchomienia.

**Informacje dotyczące usuwania**

Do usunięcia tej aktualizacji zabezpieczeń można użyć narzędzia Dodaj lub usuń programy w Panelu sterowania.

Administratorzy systemu mogą także usunąć tę aktualizację zabezpieczeń za pomocą narzędzia Spuninst.exe. Narzędzie Spuninst.exe znajduje się w folderze %Windir%\\$NTUninstallKB873376$\\Spuninst. W tym programie narzędziowym są obsługiwane następujące parametry Instalatora:

**/?** :Wyświetlenie listy parametrów instalacji

**/u** : Praca w trybie nienadzorowanym.

**/f** : Wymuszenie zamknięcia innych programów przy wyłączaniu komputera.

**/z** : Rezygnacja z ponownego uruchamiania po ukończeniu instalacji.

**/q** : Tryb cichy (bez interakcji użytkownika)

**Informacje dotyczące pliku**

Podstawowe atrybuty plików dla wersji tej aktualizacji w języku angielskim wymieniono w poniższej tabeli. Daty i godziny dotyczące plików podano względem skoordynowanego czasu uniwersalnego (CUT, Coordinated Universal Time). W czasie przeglądania informacji o pliku są one konwertowane na czas lokalny. Aby określić różnicę między czasem CUT a lokalnym, skorzystaj z karty **Strefa czasowa** w narzędziu Data i godzina w Panelu sterowania.

Systemy operacyjne Windows XP Home Edition, Windows XP Professional, Windows XP Home Edition z dodatkiem Service Pack 1, Windows XP Professional z dodatkiem Service Pack 1, Windows XP Tablet PC Edition i Windows XP Media Center Edition:

Data Godzina Wersja Rozmiar Nazwa pliku Folder  
\-------------------------------------------------------------------  
29-07-2004 06:19 5.5.31.0 30 720 Xpsp1hfm.exe RTMQFE  
21-08-2004 07:47 6.0.2750.167 316 928 Zipfldr.dll RTMQFE  
21-08-2004 07:54 6.0.2800.1584 316 928 Zipfldr.dll SP1QFE  

System operacyjny Windows XP w wydaniu 64-bitowym z dodatkiem Service Pack 1:

Data Godzina Wersja Rozmiar Nazwa pliku Folder  
\-------------------------------------------------------------------  
21-08-2004 07:54 6.0.2800.1584 316 928 Wzipfldr.dll SP1QFE\WOW  

System operacyjny Windows XP w wydaniu 64-bitowym, wersja 2003:

Data Godzina Wersja Rozmiar Nazwa pliku Folder  
\------------------------------------------------------------------  
12-08-2004 22:02 6.0.3790.198 323 584 Wzipfldr.dll RTMGDR\WOW  
12-08-2004 22:07 6.0.3790.198 324 096 Wzipfldr.dll RTMQFE\WOW  

**Uwagi** Wersje aktualizacji zabezpieczeń dla systemu Windows XP i dla 64-bitowego wydania systemu Windows XP 2003 są dostarczane w pakietach podwójnych poprawek. Pakiety te zawierają pliki przeznaczone dla oryginalnej wersji systemu operacyjnego Windows XP i dla systemu operacyjnego Windows XP z dodatkiem Service Pack 1 (SP1). [Aby uzyskać więcej informacji na temat pakietów podwójnych poprawek, zobacz artykuł](http://support.microsoft.com/default.aspx?kbid=328848) 328848 w bazie wiedzy Microsoft Knowledge Base.

Podczas instalowania aktualizacji zabezpieczeń dla systemu Windows XP (wydanie 64-bitowe) wersja 2003 instalator sprawdza, czy którykolwiek z aktualizowanych plików w systemie był wcześniej aktualizowany za pomocą poprawki hotfix firmy Microsoft. Jeśli tak, Instalator kopiuje pliki RTMQFE do systemu użytkownika. W przeciwnym przypadku Instalator kopiuje pliki RTMGDR. Aby uzyskać więcej informacji na ten temat, zobacz artykuł [824994](http://support.microsoft.com/default.aspx?kbid=824994) bazy wiedzy Microsoft Knowledge Base.

**Weryfikowanie instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można skorzystać z narzędzia Microsoft Baseline Security Analyzer (MBSA). Narzędzie to umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. [Więcej informacji na temat narzędzia MBSA można znaleźć w witrynie sieci Web](http://go.microsoft.com/fwlink/?linkid=21134) Microsoft Baseline Security Analyzer.

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start** , a następnie wskaż polecenie **Wyszukaj** .
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery** .
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj** .
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości** .

        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze, porównując ją z wersją wymienioną w odpowiedniej tabeli zawierającej informacje o plikach.

        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość kluczy rejestru przedstawionych poniżej.

    W systemach operacyjnych Windows XP Home Edition, Windows XP Professional, Windows XP Home Edition z dodatkiem Service Pack 1, Windows XP Professional z dodatkiem Service Pack 1, Windows XP w wydaniu 64-bitowym z dodatkiem Service Pack 1, Windows XP Tablet PC Edition i Windows XP Media Center Edition:

    HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\KB873376\\Filelist

    W systemie operacyjnym Windows XP w wydaniu 64-bitowym, wersja 2003:

    HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB873376\\Filelist

    **Uwaga** Te klucze rejestru mogą nie zawierać pełnej listy zainstalowanych plików. Klucze te mogą także nie zostać prawidłowo utworzone, jeżeli administrator lub producent OEM zintegruje aktualizację zabezpieczeń opisaną w artykule 873376 ze źródłowymi plikami instalacyjnymi systemu Windows lub ją do nich włączy.

### Other Information

**Podziękowania**

[Firma Microsoft](http://go.microsoft.com/fwlink/?linkid=21127) dziękuje wymienionym poniżej organizacjom i osobom za współpracę w dziedzinie ochrony klientów:

-   Firmie [eEye Digital Security](http://www.eeye.com/html/) za zgłoszenie usterki w folderach skompresowanych (plikach z rozszerzeniem zip) (CAN-2004-0575).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   [Aktualizacje zabezpieczeń są dostępne w](http://go.microsoft.com/fwlink/?linkid=21129) Centrum pobierania firmy Microsoft. Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   [Aktualizacje dla poszczególnych platform są dostępne w witrynie sieci Web](http://go.microsoft.com/fwlink/?linkid=21130) Windows Update.

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://support.microsoft.com/default.aspx?scid=/directory/worldwide/pl/info.htm) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155) .

**Zasoby zabezpieczeń:**

-   [Witryna sieci Web](http://www.microsoft.com/poland/technet/security/default.mspx) Microsoft TechNet Security zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services.](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://go.microsoft.com/fwlink/?linkid=21134) (MBSA).
-   [Witryna Windows Update](http://go.microsoft.com/fwlink/?linkid=21130)
-   Katalog Windows Update: Więcej informacji na temat Katalogu Windows Update można znaleźć w artykule [323166](http://support.microsoft.com/default.aspx?scid=kb;en-us;323166) w bazie wiedzy Microsoft Knowledge Base.
-   [Witryna Office Update](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Informacje dotyczące sposobu wdrażania tej aktualizacji zabezpieczeń za pomocą usług Software Update Services zawiera [witryna sieci Web usług Software Update Services](http://go.microsoft.com/fwlink/?linkid=21133) .

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzić kontrolowane wdrożenie tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003](http://go.microsoft.com/fwlink/?linkid=22939) . Użytkownicy programu SMS 2.0 mogą także skorzystać z dodatku [Software Updates Service Feature Pack](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158) .

**Uwaga** Program SMS zapewnia obsługę rozwiązań zawartych w biuletynach zabezpieczeń dzięki narzędziom Microsoft Baseline Security Analyzer oraz Microsoft Office Detection Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web](http://go.microsoft.com/fwlink/?linkid=33341) . Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack](http://go.microsoft.com/fwlink/?linkid=33387) oraz [SMS 2.0 Administration Feature Pack](http://go.microsoft.com/fwlink/?linkid=21161) ).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   V1.0 (12 października 2004 r.): Data publikacji biuletynu

*Built at 2014-04-18T01:50:00Z-07:00*
