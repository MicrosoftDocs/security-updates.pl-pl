---
TOCTitle: 'MS10-106'
Title: 'Biuletyn zabezpieczeń firmy Microsoft MS10-106 - Umiarkowana'
ms:assetid: 'ms10-106'
ms:contentKeyID: 61232899
ms:mtpsurl: 'https://technet.microsoft.com/pl-PL/library/ms10-106(v=Security.10)'
---

Biuletyn zabezpieczeń firmy Microsoft MS10-106 - Umiarkowana
============================================================

Luka w zabezpieczeniach programu Microsoft Exchange Server umożliwia przeprowadzenie ataku typu „odmowa usługi” (2407132)
-------------------------------------------------------------------------------------------------------------------------

Opublikowano: 14 grudnia 2010

**Wersja:** 1.0

### Informacje ogólne

#### Streszczenie

Niniejsza aktualizacja zabezpieczeń usuwa lukę w zabezpieczeniach programu Microsoft Exchange Server, która została zgłoszona przez użytkowników. Omawiana luka umożliwia przeprowadzenie ataku typu „odmowa usługi”, jeśli uwierzytelniona osoba atakująca wyśle specjalnie spreparowany komunikat sieciowy do komputera, na którym uruchomiono usługę Exchange. Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.

Niniejsza aktualizacja zabezpieczeń ma wskaźnik ważności „umiarkowany” dla programu Microsoft Exchange Server 2007 z dodatkiem Service Pack 2 dla systemów opartych na procesorze x64. Więcej informacji można znaleźć w podsekcji **Programy, których dotyczy problem, i programy, których nie dotyczy problem** niniejszej sekcji.

Aktualizacja zabezpieczeń usuwa lukę, zmieniając sposób, w jaki magazyn programu Exchange Server przetwarza żądania RPC. Więcej informacji na temat luki można znaleźć w podsekcji „Często zadawane pytania” w części poświęconej tej luce w następnej sekcji, **Informacje o luce w zabezpieczeniach**.

**Zalecenie.** Większość użytkowników ma włączoną funkcję automatycznych aktualizacji i nie będzie musiała podejmować żadnych działań, ponieważ niniejsza aktualizacja zabezpieczeń zostanie pobrana i zainstalowana automatycznie. Klienci, którzy nie włączyli funkcji automatycznej aktualizacji, muszą sami sprawdzać ich dostępność i ręcznie zainstalować niniejszą aktualizację. Aby uzyskać informacje na temat określonych opcji konfiguracji w przypadku aktualizowania automatycznego, patrz [artykuł 294871 bazy wiedzy Microsoft Knowledge Base](http://support.microsoft.com/kb/294871).

Firma Microsoft zaleca administratorom (w przypadku instalacji w przedsiębiorstwach) oraz użytkownikom końcowym, którzy chcą zainstalować tę aktualizację zabezpieczeń ręcznie, aby zastosowali ją przy użyciu oprogramowania do zarządzania aktualizacjami zabezpieczeń lub poprzez sprawdzenie dostępności aktualizacji przy użyciu usługi [Microsoft Update](http://go.microsoft.com/fwlink/?linkid=40747).

Informacje na ten temat znajdują się także w sekcji **Narzędzia wykrywania i wdrażania oraz wskazówki**, która znajduje się w dalszej części niniejszego biuletynu.

**Znane problemy.** Brak

#### Programy, których dotyczy problem, i programy, których nie dotyczy problem

Oprogramowanie wymienione poniżej zostało przetestowane w celu ustalenia, których wersji dotyczy problem. Dla pozostałych wersji dobiegł końca okres pomocy technicznej bądź luka w zabezpieczeniach ich nie dotyczy. Aby zapoznać się z zasadami cyklu pomocy technicznej dotyczącymi używanej wersji oprogramowania, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

**Programy, których dotyczy problem**

 
<p> </p>
<table style="border:1px solid black;">
<thead>
<tr class="header">
<th style="border:1px solid black;" >Oprogramowanie serwerów firmy Microsoft</th>
<th style="border:1px solid black;" >Maksymalny wpływ na bezpieczeństwo</th>
<th style="border:1px solid black;" >Zbiorczy wskaźnik ważności</th>
<th style="border:1px solid black;" >Biuletyny zastępowane przez niniejszą aktualizację</th>
</tr>
</thead>
<tbody>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=7b983156-9e9f-4d29-9e9b-2369747e3b62">Microsoft Exchange Server 2007 z dodatkiem Service Pack 2 dla systemów opartych na procesorach x64</a><br />
(KB2407132)</td>
<td style="border:1px solid black;">Odmowa usługi</td>
<td style="border:1px solid black;">Umiarkowany</td>
<td style="border:1px solid black;"><a href="http://go.microsoft.com/fwlink/?linkid=167307">MS10-024</a></td>
</tr>
</tbody>
</table>
  
**Programy, których nie dotyczy problem**
  
| System operacyjny                                         |  
|-----------------------------------------------------------|  
| Microsoft Exchange Server 2000 z dodatkiem Service Pack 3 |  
| Microsoft Exchange Server 2003 z dodatkiem Service Pack 2 |  
| Microsoft Exchange Server 2007 z dodatkiem Service Pack 3 |  
| Microsoft Exchange Server 2010                            |  
| Microsoft Exchange Server 2010 z dodatkiem Service Pack 1 |
  
Często zadawane pytania dotyczące tej aktualizacji zabezpieczeń  
---------------------------------------------------------------

**Gdzie znajdują się szczegółowe informacje dotyczące plików?**      
Szczegółowe informacje dotyczące lokalizacji plików znajdują się w tabelach informacyjnych w sekcji **Wdrażanie aktualizacji zabezpieczeń**.
  
**Czy ta aktualizacja obejmuje jakiekolwiek zmiany funkcjonalności niedotyczące zabezpieczeń?**      
Tak. Niniejsza aktualizacja jest publikowana w postaci pakietu zbiorczego aktualizacji 5 dla programu Exchange Server 2007 z dodatkiem Service Pack 2 i w związku z tym obejmuje też całą zawartość starszych pakietów zbiorczych aktualizacji. Pakiet zbiorczy aktualizacji 5 nie zawiera innych zmian poza niniejszą aktualizacją zabezpieczeń. Aby uzyskać informacje na temat zawartości poprzednich pakietów zbiorczych aktualizacji, zobacz [artykuł 981383 bazy wiedzy Microsoft Knowledge Base](http://support.microsoft.com/kb/981383).
  
**Czy pakiet zbiorczy aktualizacji dla serwerów z programem Exchange Server 2007 trzeba instalować z zachowaniem określonej sekwencji?**      
Więcej informacji można znaleźć w artykule [Sposób instalacji najnowszego pakietu Service Pack lub pakietu zbiorczego aktualizacji dla programu Exchange 2007](http://technet.microsoft.com/en-us/library/ee221147(exchg.80).aspx) (j. ang.) w witrynie Technet.
  
**Używam starszego wydania oprogramowania omówionego w niniejszym biuletynie zabezpieczeń. Co należy zrobić?**      
Zagrożone przez lukę oprogramowanie wymienione w niniejszym biuletynie zostało przetestowane w celu ustalenia, których wydań dotyczy problem. Dla pozostałych wydań upłynął okres pomocy technicznej. Więcej informacji na temat cyklu pomocy technicznej dla produktów można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).
  
Klienci korzystający ze starszych wydań oprogramowania powinni traktować priorytetowo migrację do wydań obsługiwanych, aby zapobiec ewentualnym skutkom wystąpienia luk mogących się pojawić w przyszłości. Aby zapoznać się z zasadami cyklu pomocy technicznej dotyczącymi używanego wydania oprogramowania, zobacz [Wybierz produkt, z którego cyklem pomocy technicznej chcesz się zapoznać](http://go.microsoft.com/fwlink/?linkid=169555). Aby uzyskać więcej informacji na temat dodatków Service Pack dla tych wydań oprogramowania, zobacz [Dodatki Service Pack obsługiwane w cyklu pomocy technicznej](http://go.microsoft.com/fwlink/?linkid=89213).
  
Klienci, którzy potrzebują dodatkowej pomocy technicznej dotyczącej starszych wersji oprogramowania, powinni skontaktować się z przedstawicielem firmy Microsoft, aby uzyskać informacje na temat niestandardowych opcji pomocy technicznej. Klienci nie mający podpisanej umowy typu Alliance, Premier lub Authorized mogą skontaktować się z lokalnym biurem handlowym firmy Microsoft. Aby uzyskać więcej informacji, należy przejść do witryny sieci Web [Microsoft Worldwide Information](http://go.microsoft.com/fwlink/?linkid=33329), wybrać kraj z listy Contact Information (Informacje o kontakcie), a następnie kliknąć przycisk **Go** (Przejdź) w celu wyświetlenia listy numerów telefonów. Po wybraniu numeru należy poprosić o połączenie z kierownikiem lokalnego działu sprzedaży dla umów typu Premier. Aby uzyskać więcej informacji, zobacz [Często zadawane pytania na temat zasad cyklu pomocy technicznej firmy Microsoft](http://go.microsoft.com/fwlink/?linkid=169557).
  
### Informacje o luce w zabezpieczeniach
  
Wskaźniki ważności i identyfikatory luk  
---------------------------------------

Poniższe wskaźniki ważności zakładają maksymalny potencjalny wpływ danej luki w zabezpieczeniach. Informacje dotyczące prawdopodobieństwa zaistnienia możliwości wykorzystania danej luki w ciągu 30 dni od publikacji tego biuletynu, w odniesieniu do jej wskaźnika ważności i znaczenia dla bezpieczeństwa, można znaleźć w sekcji Wskaźnik możliwości wykorzystania luki w [podsumowaniu biuletynów za grudzień](http://technet.microsoft.com/security/bulletin/ms10-dec). Aby uzyskać więcej informacji, zobacz [Microsoft Exploitability Index](http://technet.microsoft.com/en-us/security/cc998259.aspx).

 
<p> </p>
<table style="border:1px solid black;">
<caption>Wskaźnik ważności luki i maksymalny wpływ na bezpieczeństwo dla oprogramowania, którego dotyczy luka</caption>
<thead>
<tr class="header">
<th style="border:1px solid black;" >Programy, których dotyczy problem</th>
<th style="border:1px solid black;" >Luka w zabezpieczeniach programu Exchange Server związana z nieskończoną pętlą — CVE-2010-3937</th>
<th style="border:1px solid black;" >Zbiorczy wskaźnik ważności</th>
</tr>
</thead>
<tbody>
<tr class="odd">
<td style="border:1px solid black;">Microsoft Exchange Server 2007 z dodatkiem Service Pack 2 dla systemów opartych na procesorach x64</td>
<td style="border:1px solid black;"><strong>Umiarkowany</strong> <br />
Odmowa usługi</td>
<td style="border:1px solid black;"><strong>Umiarkowany</strong></td>
</tr>
</tbody>
</table>
  
Luka w zabezpieczeniach programu Exchange Server związana z nieskończoną pętlą — CVE-2010-3937  
----------------------------------------------------------------------------------------------

W zabezpieczeniach programu Microsoft Exchange istnieje luka umożliwiająca przeprowadzenie ataku typu „odmowa usługi” związana ze sposobem, w jaki program ten przetwarza specjalnie spreparowane żądania RPC. Ścieżka do niebezpiecznego kodu jest dostępna tylko dla uwierzytelnionych użytkowników. Uwierzytelniona osoba atakująca może wykorzystać tę lukę, wysyłając specjalnie spreparowany komunikat sieciowy do komputera z uruchomioną usługą Exchange. Osoba atakująca, której uda się wykorzystać tę lukę, może spowodować, że usługa Exchange przestanie odpowiadać i trzeba ją będzie uruchomić ponownie ręcznie.
  
Aby wyświetlić tę lukę w zabezpieczeniach jako standardową pozycję na liście znanych luk i zagrożeń, zobacz [CVE-2010-3937](http://www.cve.mitre.org/cgi-bin/cvename.cgi?name=cve-2010-3937).
  
#### Czynniki ograniczające zagrożenie wynikające z luki w zabezpieczeniach programu Exchange Server związanej z nieskończoną pętlą — CVE-2010-3937
  
Ograniczenie sprowadza się do odpowiedniego ustawienia, typowej konfiguracji lub najważniejszej wskazówki ogólnej, które istnieją w stanie domyślnym i mogą zmniejszyć zagrożenie wykorzystaniem omawianej luki w zabezpieczeniach. W tej sytuacji pomocne mogą być następujące czynniki ograniczające zagrożenie:
  
-   Sprawdzone metody działania stosowane w zaporach oraz standardowe domyślne konfiguracje zapór mogą pomóc w zabezpieczeniu sieci przed atakami spoza obszaru działania przedsiębiorstwa. Zgodnie ze standardowymi zasadami działania zaleca się, aby w systemach połączonych z Internetem była otwarta jak najmniejsza liczba portów.  
-   Ścieżka do niebezpiecznego kodu jest dostępna tylko dla uwierzytelnionych użytkowników. Jeśli osoba atakująca jest nieuwierzytelniona, wykorzystanie luki jest mało prawdopodobne.
  
#### Obejścia problemu spowodowanego przez lukę w zabezpieczeniach programu Exchange Server związaną z nieskończoną pętlą — CVE-2010-3937
  
Firma Microsoft nie znalazła żadnego obejścia tej luki.
  
#### Często zadawane pytania dotyczące luki w zabezpieczeniach programu Exchange Server związanej z nieskończoną pętlą — CVE-2010-3937
  
**Jaki zakres obejmuje luka?**      
Ta luka powoduje awarię typu odmowa usługi. Osoba atakująca, której uda się wykorzystać tę lukę, może spowodować, że zagrożona usługa serwera Exchange przestanie odpowiadać i trzeba ją będzie uruchomić ponownie ręcznie. Należy zauważyć, że luka umożliwiająca atak typu „odmowa usługi" nie pozwala atakującemu na wykonanie kodu lub podniesienie poziomu swoich uprawnień, lecz może spowodować, że zaatakowany system przestanie akceptować żądania.
  
**Skąd bierze się luka?**      
Luka w zabezpieczeniach powstaje, ponieważ magazyn programu Exchange Server nieprawidłowo obsługuje specjalnie spreparowane żądania RPC.
  
**Co to jest magazyn programu Exchange Server?**      
Magazyn programu Exchange Server to platforma przechowywania, która stanowi pojedyncze repozytorium do zarządzania informacjami różnych typów w ramach jednej infrastruktury. Magazyn programu Exchange zawiera kilka wzajemnie oddziałujących składników logicznych. Składniki te mogą znajdować się na tym samym serwerze lub być rozproszone między wieloma serwerami. Aby uzyskać więcej informacji, zobacz artykuł w witrynie TechNet [Zrozumienie magazynu programu Exchange 2007](http://technet.microsoft.com/en-us/library/bb331958(exchg.80).aspx) (j. ang.).
  
**Co to jest zdalne wywoływanie procedury (RPC, Remote Procedure Call)?**      
Funkcja zdalnego wywołania procedury (RPC) firmy Microsoft to mechanizm komunikacji między procesami (IPC), który umożliwia wymianę danych i wywoływanie funkcjonalności znajdującej się w innym procesie. Proces ten może znajdować się na tym samym komputerze, w sieci lokalnej (LAN) lub być dostępny przez Internet. Mechanizm RPC firmy Microsoft wykorzystuje inne mechanizmy IPC, takie jak nazwane potoki, sieciowy system podstawowych operacji wejścia/wyjścia czy mechanizm Winsock, do ustanowienia komunikacji między klientem a serwerem. Dzięki funkcji RPC zasadnicza logika programu i powiązany z nią kod procedury mogą istnieć na różnych komputerach, co jest istotne w przypadku aplikacji rozproszonych. Aby uzyskać więcej informacji, zobacz artykuł w witrynie TechNet [Co to jest RPC](http://technet.microsoft.com/en-us/library/cc787851(ws.10).aspx)?
  
**Czy luka dotyczy wszystkich ról programu Exchange Server?**      
Nie. Omawiana luka dotyczy tylko serwerów Exchange posiadających rolę serwera skrzynek pocztowych. Role serwera to jednostka logicznie grupująca funkcje i składniki wymagane do realizacji określonej funkcji w środowisku obsługi wiadomości. Serwery Exchange mogą być skonfigurowane tak, aby na pojedynczym komputerze współistniało wiele ról serwera lub tak, aby role były rozmieszczone na dedykowanych komputerach. Omawiana luka dotyczy roli serwera skrzynek pocztowych, więc zagrożone są tylko systemy wdrożone z tą rolą. Niniejsza aktualizacja będzie jednak oferowana dla wszystkich zagrożonych serwerów Microsoft Exchange, bez względu na to, jakie role skonfigurowano w systemie. Aby uzyskać więcej informacji na temat ról serwera, zobacz artykuł w witrynie TechNet [Wdrażanie ról serwera](http://technet.microsoft.com/en-us/library/aa997610(exchg.80).aspx).
  
**Co to jest rola serwera skrzynek pocztowych programu Exchange?**      
Rola serwera skrzynek pocztowych obsługuje bazy danych skrzynek pocztowych, w których znajdują się skrzynki użytkowników. Rola serwera skrzynek pocztowych jest wymagana, jeśli użytkownik planuje obsługiwać skrzynki pocztowe, foldery publiczne lub jedno i drugie. W programie Exchange Server 2007 rola serwera skrzynek pocztowych jest lepiej zintegrowana z usługą katalogową Active Directory niż funkcje skrzynek pocztowych we wcześniejszych wersjach programu Exchange. Lepsza integracja znacznie ułatwia wdrażanie i eksploatację. Rola serwera skrzynek pocztowych przyczynia się także do ułatwienia pracy informatyków dzięki dostarczaniu lepszych funkcji kalendarzowych, zarządzania zasobami i pobieraniu książek adresowych w trybie offline. Więcej informacji można znaleźć w artykule witryny TechNet [Rola serwera skrzynek pocztowych: omówienie](http://technet.microsoft.com/en-us/library/bb123698(exchg.80).aspx) (j. ang.).
  
**Jakie mogą być skutki wykorzystania luki przez osobę atakującą?**       
Osoba atakująca, której uda się wykorzystać tę lukę, może sprawić, że usługa MSExchangeIS przestanie odpowiadać i sytuacja ta nie zmieni się, dopóki wszystkie usługi Exchange nie zostaną ręcznie uruchomione ponownie.
  
**W jaki sposób osoba atakująca może wykorzystać tę lukę?**       
Osoba atakująca może wykorzystać tę lukę, tworząc specjalnie spreparowany komunikat RPC i wysyłając ten komunikat do serwera Exchange podlegającego luce przez port TCP lub UDP. Ścieżka do niebezpiecznego kodu jest dostępna tylko dla uwierzytelnionych użytkowników. Jeśli osoba atakująca jest nieuwierzytelniona, wykorzystanie luki jest mało prawdopodobne.
  
**Których portów TCP lub UDP dotyczy omawiany problem?**      
Luka wpływa na połączenia RPC z serwerem Exchange Mailbox. Problem może dotyczyć każdego portu TCP lub UDP, który jest skonfigurowany do korzystania z RPC podczas tych połączeń. Aby wyświetlić listę statycznych portów i określić, jakich dynamicznych portów można używać w środowisku użytkownika, zobacz artykuł w witrynie TechNet [Informacje o portach używanych przez program Exchange 2007 w środowisku mieszanym](http://technet.microsoft.com/en-us/library/dd789693(exchg.80).aspx).
  
**Jakie systemy są szczególnie narażone na skutki tej luki?**       
Na skutki luki są szczególnie narażone serwery Exchange.
  
**W jaki sposób działa aktualizacja?**       
Aktualizacja usuwa lukę, zmieniając sposób, w jaki magazyn programu Exchange Server przetwarza żądania RPC.
  
**Czy luka była powszechnie znana w czasie, gdy opublikowano niniejszy biuletyn?**      
Nie. Firma Microsoft otrzymała informacje o tej luce od współpracujących źródeł.
  
**Czy firma Microsoft otrzymała zgłoszenia o wykorzystaniu luki w czasie, gdy opublikowano niniejszy biuletyn?**      
Nie. Firma Microsoft przed opublikowaniem niniejszego biuletynu zabezpieczeń nie otrzymała informacji, które wskazywałyby, że luka została publicznie wykorzystana do ataku na systemy klientów.
  
### Informacje o aktualizacji
  
Narzędzia wykrywania i wdrażania oraz wskazówki  
-----------------------------------------------

**Centrum zabezpieczeń**
  
Zarządzanie oprogramowaniem oraz aktualizacjami zabezpieczeń, które należy zainstalować na serwerach oraz komputerach stacjonarnych i systemach przenośnych w organizacji. Więcej informacji można znaleźć w [Centrum TechNet Update Management Center](http://go.microsoft.com/fwlink/?linkid=69903). [Witryna sieci Web Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.
  
Aktualizacje zabezpieczeń dostępne są w witrynach [Microsoft Update](http://go.microsoft.com/fwlink/?linkid=40747) i [Windows Update](http://update.microsoft.com). Aktualizacje zabezpieczeń są także dostępne w witrynie [Centrum pobierania Microsoft](http://go.microsoft.com/fwlink/?linkid=21129). Najłatwiej je znaleźć, wyszukując wyrażenie „aktualizacja zabezpieczeń”.
  
Aktualizacje zabezpieczeń można także pobierać z [Wykazu usługi Microsoft Update](http://go.microsoft.com/fwlink/?linkid=96155). Wykaz usługi Microsoft Update zawiera katalog zawartości z możliwością przeszukiwania, który udostępniany jest poprzez usługi Windows Update i Microsoft Update i obejmuje aktualizacje zabezpieczeń, sterowniki i dodatki Service Pack. Wyszukiwanie przy użyciu numeru biuletynu zabezpieczeń (np. „MS07-036”) pozwala dodać do koszyka wszystkie odpowiednie aktualizacje (w tym różne wersje językowe aktualizacji) i pobrać pliki do wybranego folderu. Więcej informacji na temat Wykazu usługi Microsoft Update można znaleźć w [Często zadawanych pytaniach dotyczących Wykazu usługi Microsoft Update](http://go.microsoft.com/fwlink/?linkid=97900).
  
**Porady dotyczące wykrywania i wdrażania**
  
Firma Microsoft udziela porad dotyczących wykrywania i wdrażania aktualizacji zabezpieczeń. Porady takie zawierają zalecenia i informacje ułatwiające specjalistom IT poznanie obsługi różnych narzędzi do wykrywania i wdrażania aktualizacji zabezpieczeń. Więcej informacji na ten temat można znaleźć w [artykule 961747 bazy wiedzy Microsoft Knowledge Base](http://support.microsoft.com/kb/961747).
  
**Narzędzie Microsoft Baseline Security Analyzer**
  
Narzędzie Microsoft Baseline Security Analyzer umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. Więcej informacji na temat narzędzia MBSA można znaleźć w witrynie sieci Web[Microsoft Baseline Security Analyzer](http://www.microsoft.com/technet/security/tools/mbsahome.mspx).
  
W poniższej tabeli znajduje się podsumowanie możliwości wykrywania przez narzędzie MBSA dla omawianej aktualizacji zabezpieczeń.
  
| Oprogramowanie                                                                                     | MBSA |  
|----------------------------------------------------------------------------------------------------|------|  
| Microsoft Exchange Server 2007 z dodatkiem Service Pack 2 dla systemów opartych na procesorach x64 | Tak  |
  
**Uwaga** Użytkownicy starszych wersji oprogramowania, które nie jest obsługiwane przez najnowszą wersję programu MBSA, oraz usługi Microsoft Update i Windows Server Update Services: Informacje na temat przeprowadzania kompleksowego wykrywania aktualizacji zabezpieczeń przy użyciu starszych narzędzi można znaleźć w witrynie [Microsoft Baseline Security Analyzer](http://www.microsoft.com/technet/security/tools/mbsahome.mspx), w sekcji Legacy Product Support.
  
**Windows Server Update Services**
  
Program Windows Server Update Services (WSUS) pozwala administratorom IT na wdrażanie najnowszych aktualizacji produktów firmy Microsoft w komputerach działających pod kontrolą systemu Windows. Więcej informacji na temat sposobu wdrażania aktualizacji zabezpieczeń za pomocą programu Windows Server Update Services można znaleźć w [witrynie sieci Web usług Windows Server Update Services](http://technet.microsoft.com/en-us/wsus/default.aspx).
  
**Program Systems Management Server**
  
Niniejsza tabela zawiera skrócone informacje dotyczące wykrywania i wdrażania programów przez narzędzie SMS w odniesieniu do omawianej aktualizacji zabezpieczeń.
  
| Oprogramowanie                                                                                     | SMS 2.0 | SMS 2003 z dodatkiem SUIT | SMS 2003 z dodatkiem ITMU | Configuration Manager 2007 |  
|----------------------------------------------------------------------------------------------------|---------|---------------------------|---------------------------|----------------------------|  
| Microsoft Exchange Server 2007 z dodatkiem Service Pack 2 dla systemów opartych na procesorach x64 | Nie     | Nie                       | Tak                       | Tak                        |
  
Do wykrycia aktualizacji zabezpieczeń programy SMS 2.0 i SMS 2003 mogą użyć narzędzia Security Update Inventory Tool (SUIT). Zobacz także [Pliki do pobrania dla programu Systems Management Server 2.0](http://technet.microsoft.com/en-us/sms/bb676799.aspx).
  
Do wykrywania aktualizacji zabezpieczeń dostępnych w ramach usługi [Microsoft Update](http://update.microsoft.com/microsoftupdate) i obsługiwanych przez usługi [Windows Server Update Services](http://go.microsoft.com/fwlink/?linkid=50120) program SMS 2003 może używać narzędzia SMS 2003 Inventory Tool for Microsoft Updates (ITMU). Więcej informacji na temat narzędzia SMS 2003 ITMU można znaleźć w witrynie [SMS 2003 Inventory Tool for Microsoft Updates](http://technet.microsoft.com/en-us/sms/bb676783.aspx). Więcej informacji na temat narzędzi skanowania programu SMS można znaleźć w witrynie [Narzędzia do wykrywania aktualizacji oprogramowania w programie SMS 2003](http://technet.microsoft.com/en-us/sms/bb676786.aspx). Zobacz także [Pliki do pobrania dla programu Systems Management Server 2003](http://technet.microsoft.com/en-us/sms/bb676766.aspx).
  
Program System Center Configuration Manager 2007 korzysta z usług WSUS 3.0 do wykrywania aktualizacji. Więcej informacji o zarządzaniu aktualizacjami zabezpieczeń przy użyciu programu Configuration Manager 2007 można znaleźć w witrynie [System Center Configuration Manager 2007](http://technet.microsoft.com/en-us/library/bb735860.aspx).
  
Więcej informacji na temat programu SMS można znaleźć w [witrynie sieci Web programu SMS](http://go.microsoft.com/fwlink/?linkid=21158).
  
Więcej szczegółowych informacji na ten temat można znaleźć w [artykule 910723 bazy wiedzy Microsoft Knowledge Base](http://support.microsoft.com/kb/910723). Podsumowanie comiesięcznych artykułów zawierających porady dotyczące wykrywania i wdrażania.
  
**Tester zgodności aktualizacji i zestaw narzędzi do sprawdzania zgodności aplikacji**
  
Często aktualizacje zapisują informacje w tych samych plikach i ustawieniach rejestru niezbędnych do działania określonych aplikacji użytkownika. Może to prowadzić do niezgodności i wydłużyć czas wdrażania aktualizacji zabezpieczeń. Dzięki składnikom narzędzia [Tester zgodności aplikacji](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) znajdującego się w [Zestawie narzędzi do sprawdzania zgodności aplikacji](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en) można usprawnić proces testowania i sprawdzania poprawności aktualizacji systemu Windows.
  
W Zestawie narzędzi do sprawdzania zgodności aplikacji znajdują się niezbędne narzędzia i dokumentacja, które umożliwiają ocenę zgodności aplikacji przed wdrożeniem systemu Microsoft Windows Vista, aktualizacji dla systemu Windows, aktualizacji zabezpieczeń firmy Microsoft lub nowej wersji programu Windows Internet Explorer w środowisku użytkownika, oraz ograniczenie problemów ze zgodnością aplikacji.
  
Wdrażania aktualizacji zabezpieczeń  
-----------------------------------

**Programy, których dotyczy problem**
  
Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:
  
#### Microsoft Exchange Server 2007
  
**Tabela informacyjna**
  
Następująca tabela zawiera informacje o aktualizacji zabezpieczeń dla tego oprogramowania. Dodatkowe informacje można znaleźć w tej sekcji, w podsekcji **Informacje dotyczące wdrażania**.

 
<p> </p>
<table style="border:1px solid black;">
<tbody>
<tr class="odd">
<td style="border:1px solid black;"><strong>Uwzględnianie w przyszłych dodatkach Service Pack</strong></td>
<td style="border:1px solid black;">Aktualizację dotyczącą tego problemu będzie zawierać przyszły dodatek Service Pack lub pakiet aktualizacyjny</td>
</tr>
<tr class="even">
<td style="border:1px solid black;"><strong>Wdrażanie</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Instalowanie bez interwencji użytkownika</td>
<td style="border:1px solid black;">Exchange2007-KB2407132-x64-EN /quiet</td>
</tr>
<tr class="even">
<td style="border:1px solid black;">Instalowanie bez ponownego uruchomienia</td>
<td style="border:1px solid black;">Exchange2007-KB2407132-x64-en /norestart</td>
</tr>
<tr class="odd">
<td style="border:1px solid black;">Plik dziennika aktualizacji</td>
<td style="border:1px solid black;">KB2407132.log</td>
</tr>
<tr class="even">
<td style="border:1px solid black;">Dodatkowe informacje</td>
<td style="border:1px solid black;">Informacje na temat wykrywania i wdrażania można znaleźć we wcześniejszej sekcji <strong>Narzędzia wykrywania i wdrażania oraz wskazówki</strong>.</td>
</tr>
<tr class="odd">
<td style="border:1px solid black;"><strong>Wymaganie dotyczące ponownego uruchomienia</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Czy wymagane jest ponownie uruchomienie komputera?</td>
<td style="border:1px solid black;">Nie. Ta aktualizacja nie wymaga ponownego uruchomienia komputera. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji wyświetlany jest komunikat z zaleceniem ponownego uruchomienia.<br />
<br />
Aby zmniejszyć prawdopodobieństwo konieczności ponownego uruchomienia, przed zainstalowaniem aktualizacji zabezpieczeń należy zatrzymać wszystkie usługi, których dotyczy luka, i zamknąć wszystkie aplikacje, które mogą korzystać z plików, których dotyczy luka. Więcej informacji o powodach wyświetlenia monitu o ponowne uruchomienie systemu znajduje się w <a href="http://support.microsoft.com/kb/887012">artykule 887012 bazy wiedzy Microsoft Knowledge Base</a>.</td>
</tr>
<tr class="odd">
<td style="border:1px solid black;">Poprawianie na gorąco</td>
<td style="border:1px solid black;">Nie dotyczy</td>
</tr>
<tr class="even">
<td style="border:1px solid black;"><strong>Informacje dotyczące usuwania</strong></td>
<td style="border:1px solid black;">Użyj narzędzia <strong>Dodaj lub usuń programy</strong> z Panelu sterowania.</td>
</tr>
<tr class="odd">
<td style="border:1px solid black;"><strong>Informacje dotyczące plików</strong></td>
<td style="border:1px solid black;">Zobacz <a href="http://support.microsoft.com/kb/2407132">artykuł 2407132 bazy wiedzy Microsoft Knowledge Base</a></td>
</tr>
<tr class="even">
<td style="border:1px solid black;"><strong>Weryfikacja klucza rejestru</strong></td>
<td style="border:1px solid black;">Microsoft Exchange Server 2007 z dodatkiem Service Pack 2 dla systemów opartych na procesorach x64:<br />
HKEY_LOCAL_MACHINE\SOFTWARE\Microsoft\Updates\Exchange 2007\SP2\KB2407132</td>
</tr>
</tbody>
</table>
 

#### Informacje dotyczące wdrażania

**Instalowanie aktualizacji**

Podczas instalowania tej aktualizacji zabezpieczeń instalator sprawdza, czy którykolwiek z aktualizowanych plików na komputerze został już wcześniej zaktualizowany za pomocą poprawki hotfix dla programu Microsoft Exchange.

Więcej informacji o instalatorze można znaleźć w [witrynie sieci Web Microsoft TechNet](http://go.microsoft.com/fwlink/?linkid=38951).

Aby uzyskać więcej informacji na temat terminologii użytej w tym biuletynie, jak np. *poprawka hotfix*, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).

W tej aktualizacji zabezpieczeń są obsługiwane następujące parametry Instalatora.

<p> </p>
<table class="dataTable">
<caption>
Obsługiwane parametry instalatora aktualizacji zabezpieczeń
</caption>
<tr class="thead">
<th style="border:1px solid black;" >
Parametr
</th>
<th style="border:1px solid black;" >
Opis
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Wyświetla opcje wiersza polecenia.
</td>
</tr>
<tr>
<th colspan="2">
Tryby instalacji
</th>
</tr>
<tr class="alternateRow">
<td style="border:1px solid black;">
**/q\[n|b|r|f\] lub /quiet**
</td>
<td style="border:1px solid black;">
Ustawia poziom interfejsu użytkownika.  
n — brak interakcji z użytkownikiem  
b — podstawowa interakcja z użytkownikiem  
r — ograniczona interakcja z użytkownikiem  
f — pełna interakcja z użytkownikiem (domyślnie)
</td>
</tr>
<tr>
<th colspan="2">
Opcje ponownego uruchamiania
</th>
</tr>
<tr>
<td style="border:1px solid black;">
**/norestart**
</td>
<td style="border:1px solid black;">
Bez ponownego uruchomienia po zakończeniu instalacji.
</td>
</tr>
<tr class="alternateRow">
<td style="border:1px solid black;">
**/forcerestart**
</td>
<td style="border:1px solid black;">
Ponowne uruchamianie komputera po zakończeniu instalacji i wymuszanie zamknięcia innych aplikacji przy wyłączaniu, bez wcześniejszego zapisywania otwartych plików.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Wyświetlenie użytkownikowi lokalnemu okna dialogowego z monitem o zezwolenie na ponowne uruchomienie komputera.
</td>
</tr>
<tr>
<th colspan="2">
Opcje dotyczące rejestrowania
</th>
</tr>
<tr class="alternateRow">
<td style="border:1px solid black;">
**/l\[i|w|e|a|r|u|c|m|o|p|v|x|+|!|\*\] &lt;plik\_dziennika&gt;**
</td>
<td style="border:1px solid black;">
i — komunikaty o stanie  
w — ostrzeżenia niekrytyczne  
e — wszystkie komunikaty o błędach  
a — uruchamianie akcji  
r — rekordy dotyczące akcji  
u — żądania użytkownika  
c — początkowe parametry interfejsu użytkownika  
m — informacje o braku pamięci lub błędzie krytycznym  
o — komunikaty o braku miejsca na dysku  
p — właściwości terminalu  
v — pełne informacje wyjściowe  
x — dodatkowe informacje o debugowaniu  
\+ — dołączanie do istniejącego pliku dziennika  
! — zapisywanie wszystkich linii w dzienniku  
\* — rejestrowanie wszystkich informacji, oprócz opcji v oraz x
</td>
</tr>
<tr>
<td style="border:1px solid black;">
**/log&lt;plik\_dziennika&gt;**
</td>
<td style="border:1px solid black;">
Odpowiednik przełącznika /l\* &lt;plik\_dziennika&gt;
</td>
</tr>
</table>
  
**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także wiele parametrów Instalatora używanych w poprzedniej wersji programu instalacyjnego. Więcej informacji na temat obsługiwanych parametrów instalacji można znaleźć w [artykule 262841 w bazie wiedzy Microsoft Knowledge Base](http://support.microsoft.com/kb/262841).

**Weryfikacja instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie, którego dotyczy luka, można skorzystać z narzędzia Microsoft Baseline Security Analyzer (MBSA). Więcej informacji na ten temat znajduje się w sekcji **Narzędzia wykrywania i wdrażania oraz wskazówki**, która znajduje się powyżej w niniejszym biuletynie.

-   **Weryfikacja wersji pliku**

    Ze względu na to, że dostępne są różne wydania systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wpisz nazwę pliku aktualizacji w polu **Rozpocznij wyszukiwanie**.
    2.  Gdy plik pojawi się w obszarze **Programy**, kliknij jego nazwę prawym przyciskiem myszy i wybierz polecenie **Właściwości**.
    3.  Na karcie **Ogólne** porównaj rozmiar pliku z podanym w tabelach informacji o plikach znajdujących się w artykule Bazy wiedzy biuletynu.  
        **Uwaga** W niektórych wersjach systemu operacyjnego lub w zależności od programów zainstalowanych w systemie niektóre pliki wymienione w tabeli zawierającej informacje o plikach mogą nie być zainstalowane.
    4.  Możesz także kliknąć kartę **Szczegóły** i porównać takie informacje, jak wersja pliku i data modyfikacji, z podanymi w tabelach informacji o plikach znajdujących się w artykule Bazy wiedzy biuletynu.  
        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.
    5.  Ponadto możesz kliknąć kartę **Poprzednie wersje**, aby porównać informacje o poprzedniej wersji pliku z informacjami o jego nowej lub zaktualizowanej wersji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając klucze rejestru wymienione w niniejszej sekcji w **tabeli informacyjnej**.

    Te klucze rejestru mogą nie zawierać pełnej listy zainstalowanych plików. Klucze te mogą także nie zostać prawidłowo utworzone, jeśli administrator lub producent OEM zintegruje tę aktualizację zabezpieczeń ze źródłowymi plikami instalacyjnymi systemu Windows lub ją do nich włączy.

### Inne informacje:

#### Podziękowania

Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:

-   Oleksandr Mirosh, współpracujący z oddziałem [Zero Day Initiative](http://www.zerodayinitiative.com/) firmy [TippingPoint](http://www.tippingpoint.com/), za zgłoszenie luki w zabezpieczeniach programu Exchange Server związanej z nieskończoną pętlą — (CVE-2010-3937)

#### Microsoft Active Protections Program (MAPP)

W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx).

#### Pomoc techniczna

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

#### Zrzeczenie odpowiedzialności

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

#### Wersje

-   Wersja 1.0 (14 grudnia 2010 r.): Opublikowano biuletyn.

*Built at 2014-04-18T01:50:00Z-07:00*
