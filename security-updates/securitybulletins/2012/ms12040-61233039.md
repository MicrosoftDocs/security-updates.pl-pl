---
TOCTitle: 'MS12-040'
Title: 'Biuletyn zabezpieczeń firmy Microsoft MS12-040 - Ważna'
ms:assetid: 'ms12-040'
ms:contentKeyID: 61233039
ms:mtpsurl: 'https://technet.microsoft.com/pl-PL/library/ms12-040(v=Security.10)'
---

Biuletyn zabezpieczeń firmy Microsoft MS12-040 - Ważna
======================================================

Luka w zabezpieczeniach oprogramowania Microsoft Dynamics AX Enterprise Portal może pozwalać na podniesienie uprawnień (2709100)
--------------------------------------------------------------------------------------------------------------------------------

Opublikowano: 12 czerwca 2012

**Wersja:** 1.0

### Informacje ogólne

#### Streszczenie

Niniejsza aktualizacja zabezpieczeń usuwa jedną zgłoszoną przez użytkowników lukę w zabezpieczeniach modułu Enterprise Portal systemu Microsoft Dynamics AX. Luka ta umożliwia podniesienie uprawnień w przypadku kliknięcia przez użytkownika specjalnie spreparowanego adresu URL lub odwiedzenia specjalnie spreparowanej witryny sieci Web. Osoba atakująca za pośrednictwem poczty e-mail może wykorzystać tę lukę, wysyłając do użytkownika atakowanego modułu Enterprise Portal systemu Microsoft Dynamics AX wiadomość e-mail zawierającą specjalnie spreparowany adres URL i nakłaniając użytkownika do kliknięcia tego adresu. Użytkownicy programów Internet Explorer 8 i Internet Explorer 9, którzy przejdą do witryny sieci Web modułu Enterprise Portal systemu Microsoft Dynamics AX w strefie Internet są zagrożeni w mniejszym stopniu. Filtr XSS programów Internet Explorer 8 i Internet Explorer 9 domyślnie zapobiega temu atakowi w strefie Internet. W programach Internet Explorer 8 i 9 funkcja filtru XSS nie jest jednak domyślnie włączona w strefie Intranet.

Niniejsza aktualizacja zabezpieczeń ma wskaźnik ważności „ważny” dla wszystkich obsługiwanych wersji modułu Enterprise Portal systemu Microsoft Dynamics AX 2012. Więcej informacji można znaleźć w podsekcji **Programy, których dotyczy problem, i programy, których nie dotyczy problem** niniejszej sekcji.

Aktualizacja eliminuje lukę w zabezpieczeniach poprzez skorygowanie sposobu, w jaki moduł Enterprise Portal systemu Microsoft Dynamics AX 2012 sprawdza i oczyszcza dane wprowadzane przez użytkownika. Więcej informacji na temat luki można znaleźć w podsekcji „Często zadawane pytania” w części poświęconej tej luce w następnej sekcji, **Informacje o luce w zabezpieczeniach**.

**Zalecenie.** Firma Microsoft zaleca klientom jak najszybsze zastosowanie tej aktualizacji.

**Znane problemy.** W [artykule 2709100 bazy wiedzy Microsoft Knowledge Base](http://support.microsoft.com/kb/2709100) udokumentowano znane obecnie problemy, które mogą wystąpić przy instalacji niniejszej aktualizacji zabezpieczeń. Artykuł ten przedstawia również zalecane obejścia tych problemów.

#### Programy, których dotyczy problem, i programy, których nie dotyczy problem

Oprogramowanie wymienione poniżej zostało przetestowane w celu ustalenia, których wersji dotyczy problem. Dla pozostałych wersji dobiegł końca okres pomocy technicznej bądź luka w zabezpieczeniach ich nie dotyczy. Aby zapoznać się z zasadami cyklu pomocy technicznej dotyczącymi używanej wersji oprogramowania, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

**Programy, których dotyczy problem**

<p></p>
<table style="border:1px solid black;">
<thead>
<tr class="header">
<th style="border:1px solid black;" >Oprogramowanie</th>
<th style="border:1px solid black;" >Składnik</th>
<th style="border:1px solid black;" >Maksymalny wpływ na bezpieczeństwo</th>
<th style="border:1px solid black;" >Zbiorczy wskaźnik ważności</th>
<th style="border:1px solid black;" >Zastępowane aktualizacje</th>
</tr>
</thead>
<tbody>
<tr class="odd">
<td style="border:1px solid black;">Microsoft Dynamics AX 2012</td>
<td style="border:1px solid black;"><a href="http://www.microsoft.com/downloads/details.aspx?familyid=45df362d-8fed-4d99-91c1-81c61878300a">Microsoft Dynamics AX 2012 Enterprise Portal</a>[1]<br />
(KB2706738)<br />
<br />
<a href="http://www.microsoft.com/downloads/details.aspx?familyid=780ddcef-19da-44c4-beca-d10b652cd22a">Microsoft Dynamics AX 2012 Enterprise Portal</a>[1]<br />
(KB2710639)<br />
<br />
<a href="http://www.microsoft.com/downloads/details.aspx?familyid=41dc5958-c224-40f9-89c2-179607a8ee2a">Microsoft Dynamics AX 2012 Enterprise Portal</a>[1]<br />
(KB2711239)</td>
<td style="border:1px solid black;">Podniesienie uprawnień</td>
<td style="border:1px solid black;">Ważny</td>
<td style="border:1px solid black;">Brak</td>
</tr>
</tbody>
</table>
  
<sup>[1]</sup>Ta aktualizacja jest dostępna tylko w witrynie Centrum pobierania Microsoft, witrynie Microsoft Dynamics CustomerSource i witrynie Microsoft Dynamics PartnerSource. Zapoznaj się z następną sekcją — **Często zadawane pytania dotyczące tej aktualizacji zabezpieczeń**.
  
**Programy, których nie dotyczy problem**
  
| Oprogramowanie                            |  
|-------------------------------------------|  
| Microsoft Dynamics AX 2009 Service Pack 1 |  
| Microsoft Dynamics AX 4.0 Service Pack 2  |
  
Często zadawane pytania dotyczące tej aktualizacji zabezpieczeń  
---------------------------------------------------------------
  
**Dlaczego aktualizacje są dostępne wyłącznie w witrynach Microsoft Download Center,Microsoft Dynamics CustomerSource oraz PartnerSource?**  
Firma Microsoft publikuje te aktualizacje w witrynie [Centrum pobierania Microsoft](http://go.microsoft.com/fwlink/?linkid=21129), aby klienci mogli jak najszybciej rozpocząć aktualizowanie swoich systemów. Opisywane aktualizacje są także dostępne w witrynach [Microsoft Dynamics CustomerSource](http://www.microsoft.com/dynamics/customer/access-customersource/default.aspx) i [Microsoft Dynamics PartnerSource](https://mbs.microsoft.com/partnersource.aspx).
  
**Gdzie znajdują się szczegółowe informacje dotyczące plików?**  
Szczegółowe informacje dotyczące lokalizacji plików znajdują się w tabelach informacyjnych w sekcji **Wdrażanie aktualizacji zabezpieczeń**.
  
**Dlaczego dla modułu Enterprise Portal systemu Microsoft Dynamics AX 2012jest dostępnych wiele pakietów aktualizacji?**  
Aktualizacje wymagane do usunięcia luk w zabezpieczeniach opisanych w tym biuletynie są dostępne w kilku pakietach aktualizacji, zgodnie z wpisem w tabeli **Programy, których dotyczy problem**. Wynika to ze składnikowej struktury modelu usług dla oprogramowania Microsoft Dynamics AX 2012 Enterprise Portal.
  
**Czy te aktualizacje zabezpieczeń trzeba instalować w określonej kolejności?**  
Nie. Aktualizacje dotyczące jednej wersji oprogramowania Microsoft Dynamics AX 2012 Enterprise Portal można stosować w dowolnej kolejności.
  
**Używam starszego wydania oprogramowania omówionego w niniejszym biuletynie zabezpieczeń. Co należy zrobić?**  
Zagrożone przez lukę oprogramowanie wymienione w niniejszym biuletynie zostało przetestowane w celu ustalenia, których wydań dotyczy problem. Dla pozostałych wydań upłynął okres pomocy technicznej. Więcej informacji na temat cyklu pomocy technicznej dla produktów można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).
  
Klienci korzystający ze starszych wydań oprogramowania powinni traktować priorytetowo migrację do wydań obsługiwanych, aby zapobiec ewentualnym skutkom wystąpienia luk mogących się pojawić w przyszłości. Aby zapoznać się z zasadami cyklu pomocy technicznej dotyczącymi używanego wydania oprogramowania, zobacz [Wybierz produkt, z którego cyklem pomocy technicznej chcesz się zapoznać](http://go.microsoft.com/fwlink/?linkid=169555). Aby uzyskać więcej informacji na temat dodatków Service Pack do tych wersji oprogramowania, zobacz stronę [Zasady cyklu pomocy technicznej dla dodatków Service Pack](http://go.microsoft.com/fwlink/?linkid=89213) (j. ang.).
  
Klienci, którzy potrzebują dodatkowej pomocy technicznej dotyczącej starszych wersji oprogramowania, powinni skontaktować się z przedstawicielem firmy Microsoft, aby uzyskać informacje na temat niestandardowych opcji pomocy technicznej. Klienci nie mający podpisanej umowy typu Alliance, Premier lub Authorized mogą skontaktować się z lokalnym biurem handlowym firmy Microsoft. Aby uzyskać więcej informacji, należy przejść do witryny sieci Web [Microsoft Worldwide Information](http://go.microsoft.com/fwlink/?linkid=33329), wybrać kraj z listy Contact Information (Informacje o kontakcie), a następnie kliknąć przycisk **Go** (Przejdź) w celu wyświetlenia listy numerów telefonów. Po wybraniu numeru należy poprosić o połączenie z kierownikiem lokalnego działu sprzedaży dla umów typu Premier. Aby uzyskać więcej informacji, zobacz [Często zadawane pytania na temat zasad cyklu pomocy technicznej firmy Microsoft](http://go.microsoft.com/fwlink/?linkid=169557).
  
### **Informacje o luce w zabezpieczeniach**
  
Wskaźniki ważności i identyfikatory luk  
---------------------------------------
  
Poniższe wskaźniki ważności zakładają maksymalny potencjalny wpływ danej luki w zabezpieczeniach. Informacje dotyczące prawdopodobieństwa zaistnienia możliwości wykorzystania danej luki w ciągu 30 dni od publikacji tego biuletynu, w odniesieniu do jej wskaźnika ważności i znaczenia dla bezpieczeństwa, można znaleźć w sekcji Wskaźnik możliwości wykorzystania luki w [podsumowaniu biuletynów za czerwiec](http://technet.microsoft.com/security/bulletin/ms12-jun). Aby uzyskać więcej informacji, zobacz [Microsoft Exploitability Index](http://technet.microsoft.com/en-us/security/cc998259.aspx).
  
<p></p>
<table class="dataTable">
<caption>
Wskaźnik ważności luki i maksymalny wpływ na bezpieczeństwo dla oprogramowania, którego dotyczy luka  
</caption>
<tr class="thead">
<th style="border:1px solid black;" >
Programy, których dotyczy problem  
</th>
<th style="border:1px solid black;" >
Luka w zabezpieczeniach oprogramowania Dynamics AX Enterprise Portal związana ze skryptami krzyżowymi — CVE-2012-1857  
</th>
<th colspan="2" style="border:1px solid black;">
Zbiorczy wskaźnik ważności  
</th>
</tr>
<tr>
<td style="border:1px solid black;">
Microsoft Dynamics AX 2012 Enterprise Portal
</td>
<td style="border:1px solid black;">
**Ważny**  
Podniesienie uprawnień
</td>
<td style="border:1px solid black;" colspan="2">
**Ważny**
</td>
</tr>
</table>
 

Luka w zabezpieczeniach oprogramowania Dynamics AX Enterprise Portal związana ze skryptami krzyżowymi — CVE-2012-1857
---------------------------------------------------------------------------------------------------------------------

W oprogramowaniu Microsoft Dynamics AX Enterprise Portal występuje luka w zabezpieczeniach związana z wykonywaniem skryptów krzyżowych. Może ona spowodować ujawnienie informacji lub podniesienie uprawnień, jeśli użytkownik kliknie specjalnie spreparowany adres URL, zawierający złośliwe elementy kodu JavaScript. Na skutek tej luki, kiedy złośliwy kod JavaScript wraca do przeglądarki użytkownika, utworzona strona może umożliwić osobie atakującej wydawanie poleceń Microsoft Dynamics AX Enterprise Portal w kontekście uwierzytelnionego użytkownika w atakowanej witrynie modułu Enterprise Portal systemu Microsoft Dynamics AX.

Aby wyświetlić tę lukę w zabezpieczeniach jako standardową pozycję na liście znanych luk i zagrożeń, zobacz [CVE-2012-1857](http://www.cve.mitre.org/cgi-bin/cvename.cgi?name=cve-2012-1857).

#### Czynniki ograniczające zagrożenie wynikające z luki w zabezpieczeniach oprogramowania Dynamics AX Enterprise Portal związanej ze skryptami krzyżowymi — CVE-2012-1857

Ograniczenie sprowadza się do odpowiedniego ustawienia, typowej konfiguracji lub najważniejszej wskazówki ogólnej, które istnieją w stanie domyślnym i mogą zmniejszyć zagrożenie wykorzystaniem omawianej luki w zabezpieczeniach. W tej sytuacji pomocne mogą być następujące czynniki ograniczające zagrożenie:

-   Osoba atakująca za pośrednictwem sieci Web, która chce wykorzystać tę lukę, może udostępniać witrynę zawierającą odpowiednią stronę sieci Web. Dodatkowo, witryny sieci Web, które akceptują lub udostępniają zawartość wprowadzoną przez użytkownika lub reklamy, jak również witryny, do których się włamano, mogą zawierać specjalnie spreparowane treści mogące wykorzystać lukę w zabezpieczeniach. Jednakże w żadnym przypadku osoba atakująca nie może zmusić użytkowników do odwiedzenia takich witryn. Osoba atakująca musiałaby natomiast przekonać użytkowników do odwiedzenia tej witryny sieci Web, najczęściej zachęcając do kliknięcia łącza w wiadomości e-mail lub wiadomości błyskawicznej, przekierowującego do witryny osoby atakującej, a następnie nakłonić do kliknięcia specjalnie spreparowanego adresu URL, służącego do wykorzystywania luki.
-   Użytkownicy programów Internet Explorer 8 i Internet Explorer 9, którzy przejdą do witryny sieci Web modułu Enterprise Portal systemu Microsoft Dynamics AX 2012 w strefie Internet są zagrożeni w mniejszym stopniu. Filtr XSS programów Internet Explorer 8 i Internet Explorer 9 domyślnie zapobiega temu atakowi w strefie Internet. Jednak w programach Internet Explorer 8 i 9 funkcja filtru XSS nie jest domyślnie włączona w strefie Intranet.
-   Luki nie można wykorzystać automatycznie, przez pocztę elektroniczną. Aby atak przeprowadzony w ten sposób powiódł się, użytkownik musi kliknąć specjalnie spreparowany adres URL w wiadomości e-mail.

#### Obejścia problemu spowodowanego przez lukę w zabezpieczeniach oprogramowania Dynamics AX Enterprise Portal związaną ze skryptami krzyżowymi — CVE-2012-1857

Obejście oznacza wprowadzenie zmiany ustawienia lub konfiguracji, która nie powoduje wyeliminowania samej luki, lecz może pomóc w zablokowaniu znanych kierunków ataku przed zastosowaniem aktualizacji Firma Microsoft przetestowała następujące obejścia i przedstawią swoją opinię w kwestii ograniczania przez nie funkcjonalności:

-   **Włączenie filtra XSS programów Internet Explorer 8 i 9 w strefie zabezpieczeń Lokalny intranet**  

    Przed skutkami wykorzystania tej luki można się chronić, zmieniając ustawienia strefy zabezpieczeń Lokalny intranet tak, aby filtr XSS był włączony (filtr XSS jest domyślnie włączony w strefie zabezpieczeń Internet). W tym celu wykonaj następujące czynności:

    1.  Kliknij pozycję **Opcje internetowe** w menu **Narzędzia** programu Internet Explorer 8 lub 9.
    2.  Kliknij kartę **Zabezpieczenia**.
    3.  Kliknij pozycję **Lokalny intranet**, a następnie kliknij przycisk **Poziom niestandardowy**.
    4.  W obszarze **Ustawienia**, w sekcji **Obsługa skryptów** w punkcie **Włącz filtr XSS**, kliknij opcję **Włącz**, a następnie kliknij przycisk **OK**.
    5.  Kliknij dwa razy przycisk **OK**, aby powrócić do programu Internet Explorer.

    **Wpływ obejścia.** Witryny wewnętrzne, które wcześniej nie były oznaczone jako zagrożone luką XSS, zostaną oznaczone.

    **Cofnięcie obejścia.**

    Aby cofnąć to obejście, wykonaj następujące kroki.

    1.  Kliknij pozycję **Opcje internetowe** w menu **Narzędzia** programu Internet Explorer 8 lub 9.
    2.  Kliknij kartę **Zabezpieczenia**.
    3.  Kliknij pozycję **Lokalny intranet**, a następnie kliknij przycisk **Poziom niestandardowy**.
    4.  W obszarze **Ustawienia**, w sekcji **Obsługa skryptów** w części **Włącz filtr XSS**, kliknij opcję **Wyłącz**, a następnie kliknij przycisk **OK**.
    5.  Kliknij dwa razy przycisk **OK**, aby powrócić do programu Internet Explorer.

#### Często zadawane pytania dotyczące luki w zabezpieczeniach oprogramowania Dynamics AX Enterprise Portal związanej ze skryptami krzyżowymi — CVE-2012-1857

**Jaki zakres obejmuje ta luka?**  
Jest to luka w zabezpieczeniach umożliwiająca wykonywanie skryptów krzyżowych. Może ona spowodować podniesienie uprawnień lub ujawnienie informacji.

**Jaki składnik jest zagrożony przez omawianą lukę?**  
Omawiana luka w zabezpieczeniach dotyczy składnika Enterprise Portal systemu Microsoft Dynamics AX 2012.

**W jaki sposób powstaje luka?**  
Przyczyną tej luki w zabezpieczeniach jest niewłaściwy sposób, w jaki moduł Enterprise Portal systemu Microsoft Dynamics AX obsługuje złośliwe elementy kodu JavaScript umieszczone w specjalnie spreparowanym adresie URL, co umożliwia wyświetlenie skryptu w przeglądarce użytkownika.

**Co to są skrypty krzyżowe?**  
Skrypty krzyżowe (XSS) wiążą się z luką w zabezpieczeniach umożliwiającą osobie atakującej wstrzyknięcie kodu skryptu do sesji połączenia użytkownika z witryną sieci Web. Ta luka może dotyczyć serwerów sieci Web, które dynamicznie generują strony HTML. Jeśli te serwery osadzają dane otrzymane z przeglądarki w dynamicznych stronach, które następnie przesyłane są z powrotem do przeglądarki, możliwa jest manipulacja prowadząca do włączenia przez serwer do zawartości tych stron treści. Umożliwi to wykonanie niebezpiecznego skryptu. W przeglądarkach sieci Web problem ten jest widoczny przy obsłudze witryn zaufanych oraz korzystaniu z plików cookie w celu zapamiętywania stanu często odwiedzanych witryn sieci Web. Atak z wykorzystaniem skryptów krzyżowych nie powoduje modyfikacji zawartości witryny sieci Web. Niemniej na stronie zostaje umieszczony niebezpieczny skrypt, który może zostać uruchomiony w przeglądarce w kontekście zaufanego serwera.

**Jakie mogą być skutki wykorzystania tej luki przez osobę atakującą?**  
Osoba atakująca, której uda się wykorzystać tę lukę, może odczytać zawartość, do odczytu której nie jest uprawniona, użyć tożsamości ofiary w celu podjęcia działań w jej imieniu w witrynie modułu Enterprise Portal systemu Microsoft Dynamics AX (np. zmiana uprawnień czy usunięcie zawartości) i umieścić niebezpieczną zawartość w przeglądarce ofiary.

**W jaki sposób osoba atakująca może wykorzystać tę lukę?**  
Aby luka mogła zostać wykorzystana, użytkownik musi kliknąć specjalnie spreparowany adres URL. Po kliknięciu tego adresu nastąpi przeniesienie do atakowanej witryny modułu Enterprise Portal systemu Microsoft Dynamics AX, która spowoduje wyświetlenie skryptu w przeglądarce użytkownika.

Osoba atakująca za pośrednictwem poczty e-mail może wykorzystać tę lukę, wysyłając do użytkownika atakowanego modułu Enterprise Portal systemu Microsoft Dynamics AX wiadomość e-mail zawierającą specjalnie spreparowany adres URL i nakłaniając użytkownika do kliknięcia tego adresu.

Osoba atakująca za pośrednictwem sieci Web, która chce wykorzystać tę lukę, musi udostępnić witrynę sieci Web ze specjalnie spreparowanym adresem URL do atakowanej witryny modułu Enterprise Portal systemu Microsoft Dynamics AX. Dodatkowo, witryny sieci Web, które akceptują lub udostępniają zawartość wprowadzoną przez użytkownika, jak również witryny, do których się włamano, mogą zawierać specjalnie spreparowane treści, które mogą wykorzystać lukę w zabezpieczeniach. Osoba atakująca nie może w żaden sposób zmusić użytkowników do odwiedzenia specjalnie spreparowanej witryny. Osoba atakująca musiałaby natomiast przekonać użytkowników do odwiedzenia tej witryny, najczęściej zachęcając do kliknięcia łącza w wiadomości e-mail lub wiadomości błyskawicznej, przekierowującego do witryny osoby atakującej, a następnie nakłonić do kliknięcia specjalnie spreparowanego adresu URL.

**Jakie systemy są szczególnie narażone na skutki tej luki?**  
Szczególnie narażone są systemy, w których użytkownicy łączą się z serwerem modułu Enterprise Portal systemu Microsoft Dynamics AX 2012, takie jak stacje robocze i serwery terminalowe.

**Co to jest filtr skryptów krzyżowych (XSS) programów** Internet Explorer 8 i 9?
Ataki typu XSS są próbą wykorzystania luk w zabezpieczeniach witryn sieci Web, z których korzystają użytkownicy. W ostatnim czasie ataki typu XSS urosły do rangi głównych zagrożeń online, w związku z czym programy Internet Explorer 8 i 9 zostały wyposażone w filtr skryptów krzyżowych, który potrafi wykrywać takie ataki i wyłączać szkodliwe skrypty. Filtr skryptów krzyżowych jest domyślnie włączony w programach Internet Explorer 8 i 9 dla strefy Internet.

**W jaki sposób działa aktualizacja?**  
Aktualizacja eliminuje lukę w zabezpieczeniach poprzez skorygowanie sposobu, w jaki moduł Enterprise Portal systemu Microsoft Dynamics AX 2012 sprawdza i oczyszcza dane wprowadzane przez użytkownika.

**Czy luka była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej luce od współpracujących źródeł.

**Czy firma Microsoft otrzymała zgłoszenia o wykorzystaniu luki w czasie, gdy opublikowano niniejszy biuletyn?**  
Nie. Firma Microsoft przed opublikowaniem niniejszego biuletynu zabezpieczeń nie otrzymała informacji, które wskazywałyby, że luka została publicznie wykorzystana do ataku na systemy klientów.

### Informacje o aktualizacji

Narzędzia wykrywania i wdrażania oraz wskazówki
-----------------------------------------------

**Centrum zabezpieczeń**

Zarządzanie oprogramowaniem oraz aktualizacjami zabezpieczeń, które należy zainstalować na serwerach oraz komputerach stacjonarnych i systemach przenośnych w organizacji. Więcej informacji można znaleźć w [Centrum TechNet Update Management Center](http://go.microsoft.com/fwlink/?linkid=69903). Witryna sieci Web [Microsoft TechNet Security](http://go.microsoft.com/fwlink/?linkid=21132) zawiera dodatkowe informacje na temat zabezpieczeń w produktach firmy Microsoft.

Te aktualizacje są dostępna tylko w witrynie [Centrum pobierania Microsoft](http://go.microsoft.com/fwlink/?linkid=21129), witrynie [Microsoft Dynamics CustomerSource](http://www.microsoft.com/dynamics/customer/access-customersource/default.aspx) i witrynie [Microsoft Dynamics PartnerSource](https://mbs.microsoft.com/partnersource.aspx). Najłatwiej je znaleźć, wyszukując wyrażenie „aktualizacja zabezpieczeń”.

Wdrażanie aktualizacji zabezpieczeń
-----------------------------------

**Programy, których dotyczy problem**

Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:

#### Microsoft Dynamics AX 2012 Enterprise Portal

**Tabela informacyjna**

Następująca tabela zawiera informacje o aktualizacji zabezpieczeń dla tego oprogramowania. Dodatkowe informacje można znaleźć w tej sekcji, w podsekcji **Informacje dotyczące wdrażania**.

<p></p>
<table style="border:1px solid black;">
<tbody>
<tr class="odd">
<td style="border:1px solid black;"><strong>Uwzględnianie w przyszłych dodatkach Service Pack</strong></td>
<td style="border:1px solid black;">Aktualizację dotyczącą tego problemu może zawierać przyszły dodatek Service Pack lub pakiet aktualizacyjny</td>
</tr>
<tr class="even">
<td style="border:1px solid black;"><strong>Wdrażanie</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Instalowanie bez interwencji użytkownika</td>
<td style="border:1px solid black;">DynamicsAX2012-KB2706738.EXE /passive<br />
DynamicsAX2012-KB2710639.EXE /passive<br />
DynamicsAX2012-KB2711239.EXE /passive</td>
</tr>
<tr class="even">
<td style="border:1px solid black;">Instalowanie bez ponownego uruchomienia</td>
<td style="border:1px solid black;">DynamicsAX2012-KB2706738.EXE /norestart<br />
DynamicsAX2012-KB2710639.EXE /norestart<br />
DynamicsAX2012-KB2711239.EXE /norestart</td>
</tr>
<tr class="odd">
<td style="border:1px solid black;">Plik dziennika aktualizacji</td>
<td style="border:1px solid black;">Nie dotyczy</td>
</tr>
<tr class="even">
<td style="border:1px solid black;">Dodatkowe informacje</td>
<td style="border:1px solid black;">Informacje na temat wykrywania i wdrażania można znaleźć we wcześniejszej sekcji <strong>Narzędzia wykrywania i wdrażania oraz wskazówki</strong>.</td>
</tr>
<tr class="odd">
<td style="border:1px solid black;"><strong>Wymaganie dotyczące ponownego uruchomienia</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Czy wymagane jest ponownie uruchomienie komputera?</td>
<td style="border:1px solid black;">Po zainstalowaniu niniejszej aktualizacji należy ponownie uruchomić usługę Application Object Server (AOS) i ponownie wdrożyć moduł Enterprise Portal. Może być także konieczne ponowne uruchomienie systemu.<br />
<br />
W niektórych przypadkach ta aktualizacja nie wymaga ponownego uruchomienia systemu. Aktualizację należy uruchomić ponownie w przypadku, gdy wymagane pliki są akurat używane. W takiej sytuacji wyświetlany jest komunikat z zaleceniem ponownego uruchomienia.<br />
<br />
Aby zmniejszyć prawdopodobieństwo konieczności ponownego uruchomienia, przed zainstalowaniem aktualizacji zabezpieczeń należy zatrzymać wszystkie usługi, których dotyczy luka, i zamknąć wszystkie aplikacje, które mogą korzystać z plików, których dotyczy luka. Więcej informacji o powodach wyświetlenia monitu o ponowne uruchomienie systemu znajduje się w <a href="http://support.microsoft.com/kb/887012">artykule 887012 bazy wiedzy Microsoft Knowledge Base</a>.</td>
</tr>
<tr class="odd">
<td style="border:1px solid black;">Poprawianie na gorąco</td>
<td style="border:1px solid black;">Nie dotyczy</td>
</tr>
<tr class="even">
<td style="border:1px solid black;"><strong>Informacje dotyczące usuwania</strong></td>
<td style="border:1px solid black;">Niniejszej aktualizacji zabezpieczeń nie można usunąć.</td>
</tr>
<tr class="odd">
<td style="border:1px solid black;"><strong>Informacje dotyczące plików</strong></td>
<td style="border:1px solid black;">Zobacz <a href="http://support.microsoft.com/kb/2706738">artykuł 2706738 bazy wiedzy Microsoft Knowledge Base</a><br />
Zobacz <a href="http://support.microsoft.com/kb/2710639">artykuł 2710639 bazy wiedzy Microsoft Knowledge Base</a><br />
Zobacz <a href="http://support.microsoft.com/kb/2711239">artykuł 2711239 bazy wiedzy Microsoft Knowledge Base</a></td>
</tr>
<tr class="even">
<td style="border:1px solid black;"><strong>Weryfikacja klucza rejestru</strong></td>
<td style="border:1px solid black;">Nie dotyczy</td>
</tr>
</tbody>
</table>
  
#### Informacje dotyczące wdrażania
  
**Instalowanie aktualizacji**
  
Aktualizację można zainstalować przy użyciu odpowiedniego łącza pobierania w sekcji Programy, których dotyczy problem, i programy, których nie dotyczy problem. W przypadku instalowania aplikacji z lokalizacji na serwerze administrator tego serwera musi zaktualizować lokalizację przy użyciu aktualizacji administracyjnej, a następnie wdrożyć tę aktualizację na komputerze. Więcej szczegółów dotyczących punktów instalacji administracyjnej można znaleźć w informacjach **Punkt instalacji administracyjnej pakietu Office** w podsekcji **Narzędzia wykrywania i wdrażania oraz wskazówki**.
  
Ta aktualizacja zabezpieczeń wymaga zainstalowania programu Instalator Windows w wersji 3.1 lub nowszej.
  
Aby zainstalować Instalatora Windows w wersji 3.1 lub nowszej, należy odwiedzić jedną z następujących witryn firmy Microsoft w sieci Web:
  
-   [Instalator Windows 4.5 do dystrybucji dla systemów Windows Server 2008, Windows Vista, Windows Server 2003 i Windows XP](http://www.microsoft.com/downloads/details.aspx?familyid=5a58b56f-60b6-4412-95b9-54d056d6f9f4&displaylang=en)  
-   [Instalator Windows 3.1 do dystrybucji dla systemów Windows Server 2003, Windows XP i Windows 2000](http://www.microsoft.com/downloads/details.aspx?familyid=889482fc-5f56-4a38-b838-de776fd4138c&displaylang=en)
  
Aby uzyskać więcej informacji na temat terminologii użytej w tym biuletynie, jak np. poprawka hotfix, zobacz [artykuł 824684 bazy wiedzy Microsoft Knowledge Base](http://support.microsoft.com/kb/824684).
  
W tej aktualizacji zabezpieczeń są obsługiwane następujące parametry Instalatora.

Obsługiwane parametry instalatora aktualizacji zabezpieczeń

| Parametr                        | Opis                                                                                                                                             |  
|---------------------------------|--------------------------------------------------------------------------------------------------------------------------------------------------|  
| **/?** lub **/help**            | Wyświetla okno dialogowe pomocy.                                                                                                                 |  
| **/passive**                    | Określa tryb pasywny. Nie wymaga interakcji z użytkownikiem, wyświetlane jest podstawowe okno dialogowe postępu, lecz bez możliwości anulowania. |  
| **/quiet**                      | Włączenie trybu cichego lub zablokowanie wyświetlania monitów przy rozpakowywaniu plików.                                                        |  
| **/norestart**                  | Pomija ponowne uruchamianie systemu, jeśli aktualizacja wymaga takiej operacji.                                                                  |  
| **/forcerestart**               | Automatycznie uruchamia system ponownie po zainstalowaniu aktualizacji, niezależnie od faktu czy aktualizacja tego wymaga, czy nie.              |  
| **/extract**                    | Rozpakowanie plików bez ich zainstalowania. Zostanie wyświetlony monit o podanie folderu docelowego.                                             |  
| **/extract:&lt;ścieżka&gt;**    | Zastępowanie zdefiniowanego przez autora polecenia instalacji. Określa ścieżkę i nazwę pliku instalacyjnego .inf lub .exe.                       |  
| **/lang:&lt;LCID&gt;**          | Wymusza używanie określonego języka, jeśli pakiet aktualizacyjny obsługuje ten język.                                                            |  
| **/log:&lt;plik dziennika&gt;** | Włącza rejestrowanie w dzienniku w czasie instalacji aktualizacji przez aplikację Vnox i Instalator.                                             |
  
**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także wiele parametrów Instalatora używanych w poprzedniej wersji programu instalacyjnego. Więcej informacji na temat obsługiwanych parametrów instalacji można znaleźć w [artykule 262841 w bazie wiedzy Microsoft Knowledge Base](http://support.microsoft.com/kb/262841).
  
**Usuwanie aktualizacji**
  
Niniejszej aktualizacji zabezpieczeń nie można usunąć.
  
**Weryfikacja instalacji aktualizacji**
  
-   **Narzędzie Microsoft Baseline Security Analyzer**  
  
    Aby sprawdzić, czy ta aktualizacja zabezpieczeń została zainstalowana w systemie, którego dotyczy luka, można skorzystać z narzędzia Microsoft Baseline Security Analyzer (MBSA). Więcej informacji na ten temat znajduje się w sekcji **Narzędzia wykrywania i wdrażania oraz wskazówki**, która znajduje się powyżej w niniejszym biuletynie.
  
-   **Weryfikacja wersji pliku**  
  
    Ze względu na to, że dostępne są różne wydania systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.
  
    1.  Kliknij przycisk **Start**, a następnie wpisz nazwę pliku aktualizacji w polu **Rozpocznij wyszukiwanie**.  
    2.  Gdy plik pojawi się w obszarze **Programy**, kliknij jego nazwę prawym przyciskiem myszy i wybierz polecenie **Właściwości**.  
    3.  Na karcie **Ogólne** porównaj rozmiar pliku z podanym w tabelach informacji o plikach znajdujących się w artykule Bazy wiedzy biuletynu.  
    4.  Możesz także kliknąć kartę **Szczegóły** i porównać takie informacje, jak wersja pliku i data modyfikacji, z podanymi w tabelach informacji o plikach znajdujących się w artykule Bazy wiedzy biuletynu.  
    5.  Ponadto możesz kliknąć kartę **Poprzednie wersje**, aby porównać informacje o poprzedniej wersji pliku z informacjami o jego nowej lub zaktualizowanej wersji.
  
### Inne informacje:
  
#### Podziękowania
  
Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:
  
-   Finian Mackin, za zgłoszenie luki w zabezpieczeniach oprogramowania Dynamics AX Enterprise Portal związanej ze skryptami krzyżowymi (CVE-2012-1857)
  
#### Microsoft Active Protections Program (MAPP)
  
W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Pomoc techniczna
  
**Jak uzyskać pomoc i obsługę techniczną w zakresie tej aktualizacji zabezpieczeń**
  
-   Pomoc w instalowaniu aktualizacji: [Obsługa techniczna dla usługi Microsoft Update](http://support.microsoft.com/ph/6527)  
-   Rozwiązania zabezpieczeń dla specjalistów IT: [Centrum zabezpieczeń TechNet — obsługa techniczna i rozwiązywanie problemów](http://technet.microsoft.com/security/bb980617.aspx)  
-   Zabezpiecz swój komputer z systemem Windows przed wirusami i złośliwym oprogramowaniem: [Virus Solution i centrum zabezpieczeń](http://support.microsoft.com/contactus/cu_sc_virsec_master)  
-   Lokalna pomoc techniczna dla twojego kraju: [Międzynarodowa pomoc techniczna](http://support.microsoft.com/common/international.aspx)
  
#### Zrzeczenie odpowiedzialności
  
Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.
  
#### Wersje
  
-   Wersja 1.0 (12 czerwca 2012 r.): Opublikowano biuletyn.
  
*Built at 2014-04-18T01:50:00Z-07:00*
