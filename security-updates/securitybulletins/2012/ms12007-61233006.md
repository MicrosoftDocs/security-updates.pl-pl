---
TOCTitle: 'MS12-007'
Title: 'Biuletyn zabezpieczeń firmy Microsoft MS12-007 - Ważna'
ms:assetid: 'ms12-007'
ms:contentKeyID: 61233006
ms:mtpsurl: 'https://technet.microsoft.com/pl-PL/library/ms12-007(v=Security.10)'
---

Security Bulletin

Biuletyn zabezpieczeń firmy Microsoft MS12-007 - Ważna
======================================================

Luka w zabezpieczeniach biblioteki AntiXSS może pozwolić na ujawnienie informacji (2607664)
-------------------------------------------------------------------------------------------

Opublikowano: 10 stycznia 2012 | Zaktualizowano: 16 stycznia 2012

**Wersja:** 2.1

### Informacje ogólne

#### Streszczenie

Ta aktualizacja zabezpieczeń usuwa jedną lukę w zabezpieczeniach biblioteki AntiXSS (Microsoft Anti-Cross Site Scripting) zgłoszoną przez użytkowników. Luka ta może pozwolić na ujawnienie informacji w przypadku, gdy osoba atakująca przekaże do witryny sieci Web złośliwy skrypt za pomocą funkcji oczyszczania biblioteki AntiXSS. Konsekwencje ujawnienia informacji zależą od ich charakteru. Należy zauważyć, że ta luka nie pozwala osobie atakującej na wykonanie kodu ani bezpośrednie podniesienie poziomu jej praw użytkownika, może jednak zostać wykorzystana do uzyskania informacji przydatnych do dalszego naruszenia integralności zagrożonego systemu. Omawiana luka zagraża tylko witrynom, które korzystają z modułu oczyszczania biblioteki AntiXSS.

Niniejsza aktualizacja zabezpieczeń ma wskaźnik ważności „ważny” dla biblioteki AntiXSS w wersjach 3.x i 4.0. Więcej informacji można znaleźć w podsekcji **Programy, których dotyczy problem i programy, których nie dotyczy problem** niniejszej sekcji.

Ta aktualizacja eliminuje lukę w zabezpieczeniach poprzez uaktualnienie biblioteki AntiXSS do wersji, która nie jest zagrożona przez lukę. Więcej informacji na temat luki można znaleźć w podsekcji „Często zadawane pytania” w części poświęconej tej luce w następnej sekcji, **Informacje o luce w zabezpieczeniach**.

**Zalecenie.** Firma Microsoft zaleca klientom jak najszybsze zastosowanie tej aktualizacji.

**Znane problemy.** W [artykule 2607664 bazy wiedzy Microsoft Knowledge Base](http://support.microsoft.com/kb/2607664) udokumentowano znane obecnie problemy, które mogą wystąpić przy instalacji niniejszej aktualizacji zabezpieczeń. Artykuł ten przedstawia również zalecane obejścia tych problemów.

#### Programy, których dotyczy problem, i programy, których nie dotyczy problem

Oprogramowanie wymienione poniżej zostało przetestowane w celu ustalenia, których wersji dotyczy problem.

**Programy, których dotyczy problem**

| Oprogramowanie                                                                                                                                                     | Maksymalny wpływ na bezpieczeństwo | Zbiorczy wskaźnik ważności | Biuletyny zastępowane przez niniejszą aktualizację |
|--------------------------------------------------------------------------------------------------------------------------------------------------------------------|------------------------------------|----------------------------|----------------------------------------------------|
| [Biblioteka AntiXSS w wersjach 3.x i 4.0 firmy MIcrosoft](http://www.microsoft.com/downloads/details.aspx?familyid=b3ef05ce-70fe-4f25-9aee-cb7a42a53d11)<sup>[1]</sup><sup>[2]</sup> | Ujawnienie informacji              | Ważny                      | Brak                                               |

<sup>[1]</sup>Ten plik do pobrania uaktualnia bibliotekę AntiXSS (Anti-Cross Site Scripting) firmy Microsoft do nowszej wersji, która nie jest zagrożona przez omawianą lukę.

<sup>[2]</sup>To uaktualnienie jest dostępne tylko w witrynie Centrum pobierania Microsoft.. Zapoznaj się z następną sekcją — **Często zadawane pytania dotyczące tej aktualizacji zabezpieczeń**.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Dlaczego niniejszy biuletyn zabezpieczeń został ponownie wydany w dniu** **11 stycznia 2012 r.?**
Firma Microsoft ponownie opublikowała ten biuletyn, aby poinformować o zastąpieniu oryginalnego pakietu uaktualnień, AntiXSS Library w wersji 4.2, przez pakiet AntiXSS Library w wersji 4.2.1. W nowszej wersji usunięto problem z nazewnictwem, który w określonych sytuacjach powodował niepowodzenie instalacji oryginalnego pakietu uaktualnień. Wszyscy użytkownicy biblioteki AntiXSS będą musieli dokonać uaktualnienia do wersji [AntiXSS Library 4.2.1](http://www.microsoft.com/downloads/details.aspx?familyid=b3ef05ce-70fe-4f25-9aee-cb7a42a53d11), aby mieć pewność, że są chronieni przed luką w zabezpieczeniach opisaną w niniejszym biuletynie.

**Jestem deweloperem, który korzysta z biblioteki** **AntiXSS.** **Czy wystarczy, że zainstaluję aktualizację w swoim systemie?**
Nie. Deweloperzy, którzy korzystają z biblioteki AntiXSS, powinni zainstalować uaktualnienie opisane w niniejszym biuletynie, a następnie dodatkowo wdrożyć zaktualizowaną bibliotekę AntiXSS we wszystkich aktywnych witrynach, które wykorzystują tę bibliotekę.

**Czy to** **uaktualnienie** **obejmuje jakiekolwiek zmiany funkcjonalności dotyczące zabezpieczeń?**
Tak. Oprócz zmian wymienionych w sekcji **Informacje o luce w zabezpieczeniach** niniejszego biuletynu uaktualnienie biblioteki AntiXSS do nowszej wersji (AntiXSS Library w wersji 4.2.1) powoduje także zmianę obsługi kaskadowych arkuszy stylów (CSS) przez bibliotekę AntiXSS. Przekazywane do funkcji oczyszczania dane wejściowe HTML zawierające style, takie jak znaczniki lub atrybuty, zostaną skrócone. Zawartość znaczników stylu zostanie porzucona. Takie działanie jest zgodne z zachowaniem wobec innych nieprawidłowych znaczników.

**Jak uaktualnić posiadaną wersję** **biblioteki** **AntiXSS?**
Nowszą wersję biblioteki AntiXSS firmy Microsoft (4.2.1), która nie jest zagrożona przez omawianą lukę, można pobrać za pomocą łącza w tabeli „Programy, których dotyczy problem” w poprzedniej sekcji **Programy, których dotyczy problem, i programy, których nie dotyczy problem**.

**Dlaczego** **uaktualnienie** **jest dostępne wyłącznie w witrynie Centrum pobierania Microsoft**?****
Firma Microsoft publikuje aktualizację biblioteki AntiXSS tylko w witrynie Centrum pobierania Microsoft. Ponieważ deweloperzy powinni wdrożyć zaktualizowaną bibliotekę AntiXSS wyłącznie w aktywnych witrynach, które ją wykorzystują, pozostałe metody rozpowszechniania, takie jak automatyczne aktualizowanie, nie są odpowiednie dla tego typu scenariusza aktualizacji.

### **Informacje o luce w zabezpieczeniach**

Wskaźniki ważności i identyfikatory luk
---------------------------------------

<span></span>
Poniższe wskaźniki ważności zakładają maksymalny potencjalny wpływ danej luki w zabezpieczeniach. Informacje dotyczące prawdopodobieństwa zaistnienia możliwości wykorzystania danej luki w ciągu 30 dni od publikacji tego biuletynu, w odniesieniu do jej wskaźnika ważności i znaczenia dla bezpieczeństwa, można znaleźć w sekcji Wskaźnik możliwości wykorzystania luki w [podsumowaniu biuletynów za styczeń](http://technet.microsoft.com/security/bulletin/ms12-jan). Aby uzyskać więcej informacji, zobacz [Microsoft Exploitability Index](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Wskaźnik ważności luki i maksymalny wpływ na bezpieczeństwo dla oprogramowania, którego dotyczy luka</caption>
<thead>
<tr class="header">
<th style="border:1px solid black;" >Programy, których dotyczy problem</th>
<th style="border:1px solid black;" >Luka w zabezpieczeniach związana z obejściem biblioteki AntiXSS — CVE-2012-0007</th>
<th style="border:1px solid black;" >Zbiorczy wskaźnik ważności</th>
</tr>
</thead>
<tbody>
<tr class="odd">
<td style="border:1px solid black;">Biblioteka AntiXSS w wersjach 3.x i 4.0 firmy MIcrosoft</td>
<td style="border:1px solid black;"><strong>Ważny</strong><br />
Ujawnienie informacji</td>
<td style="border:1px solid black;"><strong>Ważny</strong></td>
</tr>
</tbody>
</table>
  
Luka w zabezpieczeniach związana z obejściem biblioteki AntiXSS — CVE-2012-0007  
-------------------------------------------------------------------------------
  
<span></span>
Nieprawidłowe oczyszczanie specjalnie spreparowanego kodu HTML przez funkcję biblioteki AntiXSS firmy Microsoft powoduje powstanie luki w zabezpieczeniach. Osoba atakująca, której uda się wykorzystać tę lukę, może przeprowadzić atak z wykorzystaniem skryptów krzyżowych przeciwko witrynie, która używa biblioteki AntiXSS do oczyszczania danych HTML dostarczanych przez użytkowników. W ten sposób osoba atakująca może przekazać złośliwy skrypt za pośrednictwem funkcji oczyszczania i ujawnić informacje, które nie powinny być ujawnione. Konsekwencje ujawnienia informacji zależą od ich charakteru. Należy zauważyć, że ta luka nie pozwala osobie atakującej na wykonanie kodu ani bezpośrednie podniesienie poziomu jej praw użytkownika, może jednak zostać wykorzystana do uzyskania informacji przydatnych do dalszego naruszenia integralności zagrożonego systemu.
  
Aby wyświetlić tę lukę w zabezpieczeniach jako standardową pozycję na liście znanych luk i zagrożeń, zobacz [CVE-2012-0007](http://www.cve.mitre.org/cgi-bin/cvename.cgi?name=cve-2012-0007).
  
#### Czynniki ograniczające zagrożenie wynikające z luki w zabezpieczeniach związanej z obejściem biblioteki AntiXSS — CVE-2012-0007
  
Ograniczenie sprowadza się do odpowiedniego ustawienia, typowej konfiguracji lub najważniejszej wskazówki ogólnej, które istnieją w stanie domyślnym i mogą zmniejszyć zagrożenie wykorzystaniem omawianej luki w zabezpieczeniach. W tej sytuacji pomocne mogą być następujące czynniki ograniczające zagrożenie:
  
-   Omawiana luka zagraża tylko witrynom, które korzystają z modułu oczyszczania biblioteki AntiXSS.
  
#### Obejścia problemu spowodowanego przez lukę w zabezpieczeniach związaną z obejściem biblioteki AntiXSS — CVE-2012-0007
  
Firma Microsoft nie znalazła żadnego obejścia tej luki.
  
#### Często zadawane pytania dotyczące luki w zabezpieczeniach związanej z obejściem biblioteki AntiXSS — CVE-2012-0007
  
**Jaki zakres obejmuje ta luka?**  
Ta luka może doprowadzić do ujawnienia informacji. Osoba atakująca, której uda się wykorzystać tę lukę, może przekazać złośliwy skrypt za pośrednictwem funkcji oczyszczania i ujawnić informacje, które nie miały być ujawnione. Należy zauważyć, że ta luka nie pozwala osobie atakującej na wykonanie kodu ani bezpośrednie podniesienie poziomu jej praw użytkownika, może jednak zostać wykorzystana do zgromadzenia informacji przydatnych do dalszego naruszenia integralności zagrożonego systemu.
  
**W jaki sposób powstaje luka?**  
Luka powstaje, gdy biblioteka AntiXSS (Anti-Cross Site Scripting) firmy Microsoft dokonuje nieprawidłowej oceny pewnych znaków po wykryciu znaku kontrolnego stylów CSS.
  
**Co to jest biblioteka AntiXSS (Anti-Cross Site Scripting)?**  
Biblioteka AntiXSS firmy Microsoft to biblioteka kodująca, której zadaniem jest ułatwienie deweloperom ochrony aplikacji sieci Web tworzonych przy użyciu technologii ASP.NET przed atakami z wykorzystaniem skryptów krzyżowych. Od większości innych bibliotek kodujących różni ją zastosowanie metody białej listy (czasami zwanej też regułą uwzględniania) do ochrony przed atakami z wykorzystaniem skryptów krzyżowych. W tej metodzie najpierw określany jest zestaw prawidłowych lub dopuszczalnych znaków, a następnie wszystkie nienależące do niego elementy (nieprawidłowe znaki lub dane potencjalnie związane z atakami) są kodowane. W stosunku do innych schematów kodowania metoda białej listy oferuje szereg korzyści.
  
**Jakie mogą być skutki wykorzystania tej luki przez osobę atakującą?**  
Osoba atakująca, której uda się wykorzystać tę lukę, może przeprowadzić atak z wykorzystaniem skryptów krzyżowych przeciwko witrynie, która używa biblioteki AntiXSS do oczyszczania danych HTML dostarczanych przez użytkowników. Osoba atakująca może wówczas przekazać złośliwy skrypt za pośrednictwem funkcji oczyszczania i ujawnić informacje, które nie powinny być ujawnione. Konsekwencje ujawnienia informacji zależą od ich charakteru. Należy zauważyć, że ta luka nie pozwala osobie atakującej na wykonanie kodu ani bezpośrednie podniesienie poziomu jej praw użytkownika, może jednak zostać wykorzystana do zgromadzenia informacji przydatnych do dalszego naruszenia integralności zagrożonego systemu.
  
**W jaki sposób osoba atakująca może wykorzystać** **tę lukę?**  
Osoba atakująca może wykorzystać tę lukę, wysyłając specjalnie spreparowany kod HTML do docelowej witryny sieci Web, która korzysta z modułu oczyszczania biblioteki AntiXSS. Nieprawidłowe oczyszczenie kodu HTML przez bibliotekę AntiXSS może pozwolić na uruchomienie na serwerze sieci Web, którego dotyczy omawiany problem, złośliwego skryptu umieszczonego w specjalnie spreparowanym kodzie HTML.
  
**Jakie systemy są szczególnie narażone na skutki tej luki?**  
Na skutki tej luki są narażone serwery sieci Web korzystające z biblioteki AntiXSS.
  
**W jaki sposób działa aktualizacja?**  
Ta aktualizacja eliminuje lukę w zabezpieczeniach poprzez uaktualnienie biblioteki AntiXSS do wersji, która nie jest zagrożona przez lukę.
  
**Czy luka była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej luce od współpracujących źródeł.
  
**Czy firma Microsoft otrzymała zgłoszenia o wykorzystaniu luki w czasie, gdy opublikowano niniejszy biuletyn?**  
Nie. Firma Microsoft przed opublikowaniem niniejszego biuletynu zabezpieczeń nie otrzymała informacji, które wskazywałyby, że luka została publicznie wykorzystana do ataku na systemy klientów.
  
### Inne informacje:
  
#### Podziękowania
  
Firma Microsoft [dziękuje](http://go.microsoft.com/fwlink/?linkid=21127) wymienionym poniżej organizacjom i osobom za współpracę w dziedzinie ochrony klientów:
  
-   Adi Cohen z firmy [IBM Rational Application Security](http://blog.watchfire.com/), za zgłoszenie luki w zabezpieczeniach związanej z obejściem biblioteki AntiXSS (CVE-2012-0007)
  
#### Microsoft Active Protections Program (MAPP)
  
W celu zwiększenia poziomu bezpieczeństwa swoich klientów firma Microsoft dostarcza informacje na temat luk w zabezpieczeniach największym dostawcom oprogramowania zabezpieczającego przed publikacją comiesięcznej aktualizacji zabezpieczeń. Dzięki informacjom dotyczącym luk w zabezpieczeniach dostawcy oprogramowania zabezpieczającego mogą zaoferować swoim klientom zaktualizowane poprawki za pośrednictwem programów lub urządzeń zabezpieczających np. programów antywirusowych, sieciowych systemów wykrywania włamań lub hostowych systemów zapobiegania włamaniom. Aby sprawdzić, czy dostawcy oprogramowania zabezpieczającego zapewniają aktywną ochronę, odwiedź witryny poszczególnych partnerów programu, których listę znaleźć można w sekcji [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Pomoc techniczna
  
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne. Dodatkowe informacje dotyczące możliwości skorzystania z pomocy technicznej można znaleźć w witrynie [Pomoc i obsługa techniczna firmy Microsoft](http://support.microsoft.com/).  
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).
  
#### Zrzeczenie odpowiedzialności
  
Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.
  
#### Wersje
  
-   Wersja 1.0 (10 stycznia 2012 r.): Opublikowano biuletyn.  
-   Wersja 2.0 (11 stycznia 2012 r.): Poinformowano, że oryginalny pakiet uaktualnień, AntiXSS Library w wersji 4.2, został zastąpiony przez pakiet AntiXSS Library w wersji 4.2.1. Wszyscy użytkownicy biblioteki AntiXSS będą musieli dokonać uaktualnienia do wersji AntiXSS Library 4.2.1, aby mieć pewność, że są chronieni przed luką w zabezpieczeniach opisaną w niniejszym biuletynie. Więcej informacji można znaleźć w sekcji Często zadawane pytania.  
-   Wersja 2.1 (16 stycznia 2012 r.): W części „Znane problemy” sekcji „Streszczenie” dodano łącze do artykułu 2607664 bazy wiedzy Microsoft Knowledge Base. Ponadto w sekcji „Często zadawane pytania” wyjaśniono, dlaczego aktualizacja dla pakietu AntiXSS Library w wersji 4.2.1 jest dostępna wyłącznie w witrynie Centrum pobierania Microsoft.
  
*Built at 2014-04-18T01:50:00Z-07:00*
