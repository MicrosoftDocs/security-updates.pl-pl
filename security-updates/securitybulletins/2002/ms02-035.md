---
TOCTitle: 'MS02-035'
Title: 'Biuletyn zabezpieczeń firmy Microsoft MS02-035 - Umiarkowana'
ms:assetid: 'ms02-035'
ms:contentKeyID: 61232352
ms:mtpsurl: 'https://technet.microsoft.com/pl-PL/library/ms02-035(v=Security.10)'
---

Security Bulletin

Biuletyn zabezpieczeń firmy Microsoft MS02-035 - Umiarkowana
============================================================

Proces instalacji programu SQL Server może pozostawiać hasła w systemie (Q263968)
---------------------------------------------------------------------------------

Opublikowano: 10 lipca 2002 | Zaktualizowano: 14 czerwca 2005

**Pierwotnie opublikowano:** 10 lipca 2002  
**Zaktualizowano:** 14 czerwca 2005  
**Wersja:** 2.0

#### Streszczenie

**Kto powinien przeczytać ten biuletyn:**  
Administratorzy korzystający z programu Microsoft® SQL Server 7.0, Microsoft Data Engine 1.0 (MSDE 1.0) lub SQL Server 2000

**Wpływ usterki:**  
Podniesienie uprawnień

**Maksymalny wskaźnik ważności:**  
Umiarkowany

**Zalecenie:**  
Administratorzy programu SQL Server powinni natychmiast usunąć lub przenieść pliki instalacyjne, albo uruchomić w systemach podlegających usterce narzędzie KillPwd.

**Programy, których dotyczy problem:**

-   Microsoft SQL Server 7 z programem Microsoft Data Engine 1.0 (MSDE 1.0)
-   Microsoft SQL Server 2000

### Informacje ogólne

Szczegółowe informacje techniczne
---------------------------------

<span></span>
**Dlaczego opublikowana została wersja 2 tego biuletynu?**  
Po wydaniu tego biuletynu stwierdzono, że narzędzie nie posiada odpowiedniej elastyczności, aby skanowało cały dysk w poszukiwaniu dodatkowych plików. Zaktualizowane narzędzie rozwiązuje ten problem. Ponadto, dołączyliśmy dodatkowe informacje dotyczące skanowania plików klastra**.**

**Opis techniczny:**

Podczas instalacji programu SQL Server 7.0 (wraz z MSDE 1.0), SQL Server 2000 lub dodatku Service Pack do programu SQL Server 7.0 lub SQL Server 2000 informacje podane w procesie instalacji są gromadzone i przechowywane w pliku konfiguracyjnym o nazwie setup.iss. Plik setup.iss można następnie wykorzystać do automatyzacji instalacji dodatkowych systemów SQL Server. SQL Server 2000 posiada również możliwość rejestracji instalacji nienadzorowanej w pliku setup.iss bez konieczności faktycznego przeprowadzania instalacji. Administrator przeprowadzający konfigurację programu SQL Server może przekazać hasło do procedury instalacji w następujących okolicznościach:

-   Jeśli program SQL Server jest konfigurowany w „trybie mieszanym”, należy podać hasło administratora SQL Server (konto „sa”).
-   W trybie mieszanym oraz w trybie uwierzytelniania Windows opcjonalnie można podać identyfikator użytkownika i hasło w celu uruchomienia kont usługi SQL Server.

W każdym z tych przypadków hasło przechowywane jest w pliku setup.iss. W wersjach starszych niż SQL Server 7.0 z dodatkiem Service Pack 4 hasła przechowywane były w postaci zwykłego tekstu. W przypadku programu SQL Server 7.0 z dodatkiem Service Pack 4 oraz wszystkich pakietów instalacyjnych i dodatków Service Pack programu SQL Server 2000 hasła są szyfrowane przed zapisaniem. W trakcie procesu instalacji tworzony jest ponadto plik dziennika pokazujący wyniki instalacji. Plik dziennika również zawiera hasła zapisane w pliku setup.iss. I wreszcie, w przypadku klastrowej instalacji programu SQL Server 2000 plik remsetup.ini może zawierać takie same informacje o hasłach.

Usterka zabezpieczeń wynika z dwóch czynników:

-   Pliki pozostają na serwerze po zakończeniu instalacji. Za wyjątkiem pliku setup.iss utworzonego przez program SQL Server 2000, pliki przechowywane są w katalogach dostępnych dla każdego, kto może interaktywnie zalogować się do systemu.
-   Hasła przechowywane w plikach mają postać zwykłego tekstu (w przypadku programu SQL Server 7.0 przed wydaniem dodatku Service Pack 4) lub zaszyfrowane z użyciem dość słabego zabezpieczenia. Osoba atakująca, która odzyska pliki, mogłaby je podać procedurze łamania haseł i poznać je, potencjalnie również hasło sa i/lub hasło konta domeny

**Czynniki ograniczające zagrożenie:**

-   Usterka może być wykorzystana tylko przez osobę atakującą, która ma możliwość interaktywnego zalogowania się do systemu podlegającego usterce. Jednakże najlepsze praktyki nakazują, by nieuprzywilejowani użytkownicy nie mieli możliwości interaktywnego logowania się na serwerach o krytycznym znaczeniu dla firmy, w tym serwerach baz danych.
-   Jeśli chodzi o hasło sa, usterka dotyczy tylko serwerów skonfigurowanych do używania trybu mieszanego. Poświadczenia klientów korzystających z trybu uwierzytelniania Windows (który jest trybem zalecanym) byłyby zagrożone tylko wówczas, gdyby wybrali opcję przekazywania poświadczeń domeny wykorzystywanych przy uruchamianiu usług programu SQL Server.
-   Hasła przechowywane w plikach setup.iss i plikach dziennika są hasłami podanymi przy instalacji i nie są aktualizowane przy zmianie haseł. W efekcie, jeśli administrator zmieni hasło, informacje zawarte w pliku setup.iss i plikach dziennika nie pozwalają na uzyskanie dostępu.
-   W przypadku programu SQL 2000 plik setup.iss jest przechowywany w katalogu dostępnym tylko dla administratorów i użytkownika dokonującego instalacji programu SQL Server.
-   Jeśli pliki setup.iss, pliki ini i pliki dziennika zawierające hasła użytkownika domeny i/lub sa zostaną usunięte, haseł nie można odzyskać.

**Wskaźnik ważności:**

|                     | Serwery internetowe | Serwery intranetowe | Systemy klienckie |
|---------------------|---------------------|---------------------|-------------------|
| **SQL Server 7.0**  | Umiarkowany         | Umiarkowany         | Brak              |
| **MSDE 1.0**        | Umiarkowany         | Umiarkowany         | Umiarkowany       |
| **SQL Server 2000** | Umiarkowany         | Umiarkowany         | Brak              |

Powyższą [klasyfikację](http://technet.microsoft.com/security/bulletin/rating) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach. Aby atak się powiódł, osoba atakująca musiałaby zalogować się w programie SQL Server, otworzyć plik setup.iss lub pliki dziennika i wykonać czynności niezbędne do zdeszyfrowania hasła. Hasło musiałoby pozostać niezmienione od czasu instalacji programu SQL Server.

**Identyfikator usterki:** [CVE-CAN-2002-0643 (j.ang.)](http://www.cve.mitre.org/cgi-bin/cvename.cgi?name=can-2002-0643)

**Przetestowane wersje:**

Firma Microsoft przetestowała programy SQL Server 7.0, MSDE 1.0 i SQL Server 2000 w celu sprawdzenia, czy podlegają usterce. Program MSDE 2000 nie tworzy pliku setup.iss ani plików dziennika, w związku z czym nie podlega usterce. Poprzednie wersje nie są już [obsługiwane (j.ang.)](http://support.microsoft.com/directory/discontinue.asp). Nie określono, czy problem ich dotyczy.

Często zadawane pytania
-----------------------

<span></span>
**Dlaczego opublikowana została wersja 2 tego biuletynu?**  
Po wydaniu tego biuletynu stwierdzono, że narzędzie nie posiada odpowiedniej elastyczności, aby skanowało cały dysk w poszukiwaniu dodatkowych plików. Zaktualizowane narzędzie rozwiązuje ten problem. Ponadto, dołączyliśmy dodatkowe informacje dotyczące skanowania plików klastra**.**

**Jaki zakres obejmuje ta usterka?**  
**Jest to** usterka umożliwiająca podniesienie poziomu uprawnień. Procedury instalacji programu SQL Server mogą, w pewnych warunkach, zapisywać hasła podane przez administratora w trakcie instalacji. Nie są one jednak przechowywane w bezpieczny sposób, co może prowadzić do ich odczytania i wykorzystania przez osobę atakującą.
Hasła są zapisywane tylko pod dwoma warunkami: jeśli program SQL Server został skonfigurowany w trybie odradzanym przez firmę Microsoft lub jeśli administrator wybrał podczas instalacji określoną opcję omówioną poniżej. Nawet w przypadku zapisania jednego lub większej liczby haseł usterka może być wykorzystana tylko przez osobę atakującą, która może zalogować się do programu SQL Server [interaktywnie (j.ang.)](http://technet.microsoft.com/security/bulletin/glossary) — tzn. z klawiatury systemu. Jeśli administrator zmieni hasło po zakończeniu instalacji, zapisane hasła nie będą umożliwiać żadnego dostępu.

**Co powoduje usterkę?**   
Procedury instalacji programu SQL Server 7.0, SQL Server 2000 i MSDE 1.0 tworzą w trakcie działania kilka plików. Pliki takie zawierają informacje rejestrowane w procesie instalacji, potencjalnie również hasło administratora programu SQL Server (jeśli serwer zostanie skonfigurowany do korzystania z trybu mieszanego) i/lub identyfikator i hasło użytkownika domeny (jeśli administrator wybierze opcję podania takich informacji w celu umożliwienia automatycznego uruchamiania usług programu SQL Server).
Usterka zabezpieczeń wynika z dwóch czynników: dostęp do plików mogą uzyskać interaktywnie zalogowani użytkownicy, a informacje w nich zawarte nie są wystarczająco dobrze zabezpieczone. W niektórych przypadkach dane są przechowywane w postaci zwykłego tekstu, a w innych szyfrowane, ale słabo. Użytkownik, który otworzy jeden lub więcej plików, potencjalnie może odczytać z nich hasła, naruszając w ten sposób ochronę kont.

**Co to jest MSDE i jaki ma związek z programem SQL Server?**   
[Microsoft Data Engine (j.ang.)](http://msdn.microsoft.com/library/default.asp?url=/library/backgrnd/html/msdeforvs.htm) (MSDE) jest aparatem bazy danych, stworzonym z wykorzystaniem technologii SQL Server i na niej bazującym, który wchodzi w skład kilku produktów firmy Microsoft, w tym Microsoft Visual Studio i Microsoft Office Developer Edition. Istnieje bezpośredni związek pomiędzy wersjami programu MSDE a wersjami programu SQL Server. Program MSDE 1.0 jest oparty na technologii SQL Server 7.0; MSDE 2000 jest oparty na SQL Server 2000.
Opisywana usterka dotyczy plików tworzonych przez procedury instalacji różnych wersji programu SQL Server i MSDE — konkretnie dotyczy programu SQL Server 7.0 i MSDE 1.0 oraz SQL Server 2000 (ale, co warto zauważyć, **nie dotyczy** MSDE 2000).

**Co to są pliki instalacyjne i dlaczego są tworzone?**   
Istnieją trzy typy plików związanych z tą usterką, które tworzone są przy instalacji programu SQL Server 7.0, SQL Server 2000 i MSDE 1.0. (zarówno przy nowej instalacji, jak i instalacji dodatków Service Pack). Te pliki to:

-   *Plik instalacji nienadzorowanej.* Plik ten, setup.iss, jest tworzony w ramach procesu instalacji programu SQL Server 7.0, MSDE 1.0 i SQL Server 2000 i zawiera wszystkie informacje wprowadzone przez administratora w trakcie procesu instalacji. Plik setup.iss jest tworzony w celu umożliwienia instalacji nienadzorowanej. Po jednokrotnym utworzeniu może on być wykorzystywany przez administratora do zautomatyzowania dodatkowych identycznych instalacji na innych serwerach.
-   *Pliki dziennika.* Pliki te, nazywane sqlstp.log przy pierwszej instalacji programu SQL Server 7.0, MSDE 1.0 lub SQL Server 2000 i sqlspX.log przy instalacji dodatku Service Pack (gdzie X jest numerem dodatku Service Pack), zawierają dane rejestrowane na bieżąco przez proces instalacji. Pliki dziennika mają na celu umożliwienie administratorom potwierdzenia pomyślnego zakończenia instalacji oraz rozwiązywania problemów z instalacjami nieudanymi.
-   *Plik ini instalacji klastrowej.* Plik ten, remsetup.ini, jest plikiem konfiguracyjnym wykorzystywanym przez instalator programu SQL Server 2000 przy instalacji w klastrze. Ma on na celu automatyzację identycznych instalacji programu SQL Server w różnych węzłach klastra. Plik ten zawiera informacje niezbędne do zainstalowania programu SQL Server w odległych węzłach klastra, w tym może zawierać te same hasła, co pliki opisane powyżej*.*

**Jakie nieprawidłowości występują w tych plikach?**   
Z plikami związane są dwa problemy. Po pierwsze, są one tworzone z wykorzystaniem nieodpowiednich uprawnień, przez co mogą być odczytane przez każdego, kto interaktywnie zaloguje się na serwerze. (Jedynym wyjątkiem jest plik setup.iss programu SQL 2000, który jest tworzony z wykorzystaniem właściwych uprawnień). Po drugie, informacje w nich zawarte nie są odpowiednio zabezpieczone. W niektórych przypadkach informacje takie nie są zaszyfrowane, a w innych są zaszyfrowane, lecz użyte szyfrowanie zapewnia jedynie słabą ochronę.

**W jakich sytuacjach dane haseł zawarte w plikach są szyfrowane, a w jakich występują w postaci zwykłego tekstu?**   
Hasła w plikach instalacji nienadzorowanej występują w postaci zwykłego tekstu w wersjach programu SQL Server 7.0 starszych niż dodatek Service Pack 4. Wszystkie wersje programu SQL Server 2000 i programu SQL Server 7.0 począwszy od dodatku Service Pack 4 szyfrują hasła przed ich zapisaniem. Plik dziennika instalacji zawiera takie same hasła w postaci zwykłego tekstu lub zaszyfrowanej, jak plik instalacji nienadzorowanej.

**Dlaczego istotne jest, czy ktoś może odczytać te pliki? Jakie dane zawierają?**   
Ogólnie dane zawarte w takich plikach nie są poufne. Jednak występują dwa istotne wyjątki:

-   *Hasło administratora programu SQL Server.* W trakcie instalacji administrator musi wybrać jeden z dwóch trybów operacyjnych, znanych jako tryb mieszany i tryb uwierzytelniania Windows. Po wybraniu trybu mieszanego hasło konta administratora (tzw. konta „sa”) jest zapisywane w pliku instalacji nienadzorowanej
-   *Poświadczenia użytkownika domeny.* Inna opcja wybierana podczas instalacji umożliwia administratorowi skonfigurowanie różnych usług związanych z SQL do automatycznego uruchamiania w kontekście zabezpieczeń konta użytkownika domeny, przez podanie identyfikatora użytkownika i hasła dla konta. W razie wybrania tej opcji identyfikator użytkownika i hasło są zapisywane w pliku instalacji nienadzorowanej oraz w pliku dziennika.

**Jak osoba atakująca może wykorzystać usterkę?**   
Zagrożenie stwarzane przez taką sytuację jest dość oczywiste. Osoba atakująca, która uzyska dostęp do plików, może odczytać hasła w nich przechowywane i potencjalnie wykorzystać je do przejęcia kontroli nad serwerem SQL Server lub kontem domeny.

**Kto może wykorzystać tę usterkę?**   
Usterkę może wykorzystać tylko osoba mająca możliwość zalogowania się na serwerze w sposób interaktywny — tzn. z klawiatury systemu. (Jak powiedziano wcześniej, plik instalacji nienadzorowanej programu SQL 2000 jest przechowywany w folderze dostępnym tylko dla administratorów, a więc w tym przypadku do wykorzystania usterki osoba atakująca musiałaby mieć uprawnienia administracyjne).

**Jak stwierdzić, czy serwer jest zagrożony?**   
Serwer jest zagrożony tylko wówczas, jeżeli zostanie skonfigurowany do pracy w trybie mieszanym lub jeśli administrator wybierze podczas instalacji opcję automatycznego uruchamiania usług SQL z wykorzystaniem konta domeny. Jeśli serwer zostanie skonfigurowany do pracy w trybie uwierzytelniania Windows (który jest trybem zalecanym) **i** administrator nie wybierze opcji automatycznego uruchamiania usług, serwer nie będzie zagrożony.

**Załóżmy, że hasło zostało zmienione po zakończeniu instalacji. Czy serwer jest zagrożony?**   
Pliki zawierają „migawki” haseł podanych podczas instalacji i nie są aktualizowane. Jeśli hasła zostaną zmienione po zakończeniu instalacji, odczytanie danych z plików nie dałoby osobie atakującej żadnych korzyści.

**Czy osoba atakująca może przejąć pełną kontrolę nad systemem, jeśli odczyta hasła?**   
Odczytanie haseł dla konta „sa” może dać osobie atakującej pełną kontrolę nad serwerem SQL Server, lecz nie przenosi uprawnień administracyjnych na sam system. Nie daje również dostępu do innych serwerów w obrębie domeny.
Naruszenie konta domeny daje osobie atakującej wszystkie uprawnienia takiego konta. Konkretne uprawnienia zależą od konfiguracji konta. Najlepsze praktyki zawsze nakazują przyznawanie użytkownikom jak najmniejszych uprawnień.

**Dlaczego usterka nie dotyczy programu MSDE 2000?**   
Programy SQL Server 7.0, MSDE 1.0 i SQL Server 2000 wykorzystują tę samą technologię instalacji, natomiast program MSDE 2000 wykorzystuje inną technologię. Program MSDE 2000 nie tworzy podczas instalacji pliku setup.iss i plików dziennika, w związku z czym nie podlega usterce.

**Czy ta usterka może zostać wykorzystana zdalnie?**   
Nie. Osoba atakująca musi zalogować się do komputera z zainstalowanym programem SQL Server i musi mieć dostęp do katalogów, w których przechowywany jest plik setup.iss i pliki dziennika.

**Co można zrobić, aby wyeliminować tę usterkę?**   
Firma Microsoft zaleca klientom wykorzystującym systemy podlegające usterce podjęcie jednego z następujących kroków:

-   Jeśli plik instalacji nienadzorowanej i pliki dziennika są zbędne, usuń je.
-   Jeśli pliki muszą zostać zachowane, przenieś je do folderu dostępnego tylko dla administratora lub jeszcze lepiej zapisz je w dobrze zabezpieczonej pamięci masowej offline.
-   Za pomocą dostępnego poniżej narzędzia KillPwd usuń hasła z pliku setup.iss, pliku ini i plików dziennika.

**Gdzie mogę znaleźć pliki w celu ich usunięcia lub przeniesienia?**   
Plik instalacji nienadzorowanej o nazwie setup.iss jest przechowywany domyślnie w następujących lokalizacjach:

-   SQL Server 7.0 i MSDE 1.0: Plik jest domyślnie przechowywany w katalogu %windir% (np. „C:\\Winnt” w systemie Windows 2000). Ponadto, w programie SQL Server 7.0 kopia pliku zostaje utworzona w katalogu %SystemDrive%\\MSSQL7\\Install\\.
-   SQL Server 2000: Plik jest przechowywany w podkatalogu „install” związanym z instalacją programu SQL Server (np. domyślnie „C:\\Program Files\\Microsoft SQL Server\\mssql\\install”).

Plik dziennika tworzony przy instalacji typu Gold nosi nazwę sqlstp.log, a tworzony przy instalacji dodatków Service Pack nosi nazwę sqlspX.log (gdzie X jest numerem dodatku Service Pack). Pliki są domyślnie przechowywane w następujących lokalizacjach:

-   SQL Server 7.0 i MSDE 1.0: Pliki są przechowywane w katalogu %windir%\\temp (np. „C:\\Winnt\\temp” domyślnie w systemie Windows 2000).
-   SQL Server 2000: Pliki są przechowywane w katalogu %windir% (np. „C:\\Winnt” domyślnie w systemie Windows 2000).

Pliki dziennika zdalnej instalacji w klastrze o nazwie remsetup.ini i pliki skryptu zdalnej instalacji (podobne do powyżej opisanego pliku setup.iss) dla każdego zdalnego węzła noszące odpowiednio nazwy &lt;nazwa\_zdalnego\_komputera&gt;\_&lt;nazwa\_wystąpienia&gt;.iss. Są one zwykle usuwane po zakończeniu instalacji, lecz potencjalnie mogą zostać pozostawione w razie wystąpienia problemów z instalacją klastrową. Pliki domyślnie znajdują się w następujących lokalizacjach:

-   SQL Server 7: Nie dotyczy.
-   SQL Server 2000: Pliki są przechowywane w katalogu %windir% (np. „C:\\Winnt” domyślnie w systemie Windows 2000).

UWAGA: Jeśli pierwotna instalacja została przeprowadzona za pośrednictwem połączenia z serwerem terminalowym, wówczas plik znajduje się w katalogu %windir% sesji serwera terminalowego, którego ścieżka w normalnych warunkach jest inna

**Co to jest narzędzie KillPwd?**   
Narzędzie KillPwd dostępne poniżej jest zaktualizowaną wersją narzędzia opisanego po raz pierwszy w biuletynie zabezpieczeń firmy Microsoft [MS00-035 (j.ang.)](http://technet.microsoft.com/security/bulletin/ms00-035). Narzędzie to przeszukuje pliki dziennika i pliki setup programu Microsoft SQL Server w poszukiwaniu haseł i usuwa wszelkie znalezione hasła, zaszyfrowane i nie zaszyfrowane. Narzędzie to domyślnie nie usuwa haseł z pliku setup.iss utworzonego przez instalatora programu SQL Server 2000. Powodem tego jest fakt, że plik setup.iss tworzony przez instalatora programu SQL 2000 zostaje zapisany w katalogu dostępnym tylko dla administratorów i użytkownika przeprowadzającego instalację programu SQL Server 2000.

**Nie mam pewności, czy system podlega usterce. Czy mogę uruchomić narzędzie KillPwd mimo to?**   
Tak, narzędzie KillPwd, uruchamiane domyślnie, usuwa wszelkie hasła pozostałe po zakończeniu instalacji programu SQL Server w plikach setup.iss i w plikach dziennika znajdujących się w katalogach dostępnych dla użytkownika. Narzędzie to można uruchamiać nawet, jeśli hasła takie nie istnieją. Ponadto, nowy argument wiersza poleceń (/N) umożliwia uruchamianie narzędzia w celu sprawdzenia, jakie zmiany zostałyby przez nie wprowadzone, w rzeczywistości bez wprowadzania żadnych zmian w plikach. Ponowne uruchomienie narzędzia bez tego argumentu spowodowałoby wprowadzenie zmian.

Dostępność poprawki
-------------------

<span></span>
**Lokalizacje, z których można pobrać tę poprawkę**

Narzędzie KillPwd można pobrać z następującej lokalizacji:

-   Microsoft SQL 7, MSDE 1.0 i Microsoft SQL Server 2000:

    [http://www.microsoft.com/Downloads/Release.asp?ReleaseID=40205 (j.ang.)](http://www.microsoft.com/downloads/release.asp?releaseid=40205)

#### Dodatkowe informacje o poprawce

**Platformy instalacji:**

Narzędzie można uruchamiać w systemach z zainstalowanymi programami:

-   SQL Server 7.0 Gold z dodatkiem [Service Pack 1 (j.ang.)](http://www.microsoft.com/sql/downloads/sp1.asp), [Service Pack 2 (j.ang.)](http://www.microsoft.com/sql/downloads/sp2.asp), [Service Pack 3 (j.ang.)](http://www.microsoft.com/sql/downloads/sp3.asp) lub [Service Pack 4 (j.ang.)](http://www.microsoft.com/sql/downloads/sp4.asp)
-   MSDE 1.0
-   SQL Server 2000 Gold z dodatkiem [Service Pack 1 (j.ang.)](http://www.microsoft.com/sql/downloads/2000/sp1.asp) lub [Service Pack 2 (j.ang.)](http://www.microsoft.com/sql/downloads/2000/sp2.asp)

**Uwzględnianie w przyszłych dodatkach Service Pack:**

Poprawka dotycząca tego problemu będzie zawarta w:

-   SQL Server 7.0 — obecnie nie jest planowane wydanie w przyszłości dodatku Service Pack
-   SQL Server 2000 z dodatkiem Service Pack 3

**Konieczne ponowne uruchomienie komputera:** Nie.

**Zastąpione poprawki:** Narzędzie KillPwd udostępnione w ramach niniejszego biuletynu zastępuje narzędzie udostępnione w ramach biuletynu zabezpieczeń firmy Microsoft [MS00-035 (j.ang.)](http://technet.microsoft.com/security/bulletin/ms00-035).

**Ostrzeżenia:**

Brak

**Lokalizacja:**

Narzędzie KillPwd można uruchamiać we wszystkich obsługiwanych wersjach językowych programu SQL Server.

**Uzyskiwanie innych poprawek zabezpieczeń:**

Poprawki dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://www.microsoft.com/downloads/results.aspx?freetext=poprawka+zabezpiecze%c5%84&productid=&displaylang=pl). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Poprawki dla poszczególnych platform są dostępne w witrynie sieci Web [WindowsUpdate](http://windowsupdate.microsoft.com/).

#### Inne informacje:

**Podziękowania**

Firma Microsoft [dziękuje](http://technet.microsoft.com/security/bulletin/policy) wymienionym poniżej organizacjom i osobom za współpracę w dziedzinie ochrony klientów.

[Cesarowi Cerrudo](mailto:cesarc56@yahoo.com) za zgłoszenie nam tej usterki i za odpowiedzialną współpracę z nami.

Chrisowi Coffinowi z firmy [BindView](http://www.bindview.com/) za zgłoszenie dodatkowych informacji dotyczących tej usterki.

**Pomoc techniczna:**

-   Ten problem został opisany w [artykule Q263968](http://support.microsoft.com/?kbid=263968) bazy wiedzy Microsoft Knowledge Base.
-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).

**Zasoby zabezpieczeń:**

Witryna sieci Web [Microsoft TechNet Security](http://www.microsoft.com/poland/technet/security/default.mspx) zawiera dodatkowe informacje na temat zabezpieczeń w produktach firmy Microsoft.

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   V1.0 (10 lipca 2002): Utworzono biuletyn.
-   V1.1 (11 lipca 2002): Zaktualizowano informacje w sekcji dotyczącej przyszłych dodatków Service Pack.
-   V1.2 (28 lutego 2003): Zaktualizowano łącza umożliwiające pobieranie poprawek z witryny Windows Update.
-   V2.0 (14 czerwca 2005): Zaktualizowano informacje techniczne w sekcji często zadawanych pytań o dodatkowe szczegóły dotyczące instalacji klastrowej.

*Built at 2014-04-18T01:50:00Z-07:00*

