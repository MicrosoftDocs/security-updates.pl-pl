---
TOCTitle: 'MS05-034'
Title: 'Biuletyn zabezpieczeń firmy Microsoft MS05-034 - Umiarkowana'
ms:assetid: 'ms05-034'
ms:contentKeyID: 61232415
ms:mtpsurl: 'https://technet.microsoft.com/pl-PL/library/ms05-034(v=Security.10)'
---

Security Bulletin

Biuletyn zabezpieczeń firmy Microsoft MS05-034 - Umiarkowana
============================================================

Zbiorcza aktualizacja zabezpieczeń dla programu ISA Server 2000 (899753)
------------------------------------------------------------------------

Opublikowano: 14 czerwca 2005

**Opublikowano:** 14 czerwca 2005
**Wersja:** 1.0

#### Streszczenie

**Kto powinien przeczytać ten dokument:** Klienci używający programu Microsoft Internet Security and Acceleration (ISA) Server 2000

**Wpływ usterki:** Podniesienie poziomu uprawnień

**Maksymalny wskaźnik ważności:** Umiarkowany

**Zalecenie:** Klienci powinni rozważyć zastosowanie aktualizacji zabezpieczeń.

**Zastąpienie aktualizacji zabezpieczeń:** Brak

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   Microsoft Internet Security and Acceleration (ISA) Server 2000 z dodatkiem Service Pack 2 — [Pobierz aktualizację (j.ang.)](http://www.microsoft.com/downloads/details.aspx?familyid=e579813b-0372-45be-8070-3f4d7d4cb89c)

    **Uwaga** Następujące programy zawierają program ISA Server 2000. Klienci używający tych programów powinni zainstalować udostępnioną aktualizację zabezpieczeń programu ISA Server 2000.

    -   Microsoft Small Business Server 2000
    -   Microsoft Small Business Server 2003 Premium Edition

**Programy, których nie dotyczy problem:**

-   Microsoft Internet Security and Acceleration (ISA) Server 2004 Standard Edition
-   Microsoft Internet Security and Acceleration (ISA) Server 2004 Enterprise Edition

Oprogramowanie to przetestowano w celu stwierdzenia, czy problem dotyczy danych wersji. Inne wersje nie podlegają już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

<span></span>
**Streszczenie:**

Ta aktualizacja pozwala usunąć nowo wykryte usterki, zgłoszone przez użytkowników. Każdą usterkę opisano w osobnej sekcji „Szczegółowe informacje o usterce” niniejszego biuletynu.

Zaleca się klientom rozważenie zastosowania aktualizacji zabezpieczeń.

**Wskaźniki ważności i identyfikatory usterek:**

| Identyfikator usterki                                                                                                                   | Wpływ usterki                                       | ISA Server 2000 |
|-----------------------------------------------------------------------------------------------------------------------------------------|-----------------------------------------------------|-----------------|
| Usterka nagłówka zawartości w formacie HTTP — [CAN-2005-1215 (j.ang.)](http://www.cve.mitre.org/cgi-bin/cvename.cgi?name=can-2005-1215) | Podniesienie uprawnień, zatrucie pamięci podręcznej | Umiarkowany     |
| Usterka predefiniowanego filtra NetBIOS — [CAN-2005-1216 (j.ang.)](http://www.cve.mitre.org/cgi-bin/cvename.cgi?name=can-2005-1216)     | Podniesienie uprawnień                              | Umiarkowany     |
| **Zbiorczy wskaźnik ważności wszystkich usterek**                                                                                       |                                                     | **Średni**      |

Powyższą [klasyfikację](http://technet.microsoft.com/security/bulletin/rating) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

<span></span>
**Dlaczego ta aktualizacja dotyczy kilku zgłoszonych usterek zabezpieczeń?**
Ta aktualizacja obsługuje kilka usterek, ponieważ modyfikacje konieczne do ich rozwiązania należy wprowadzić w powiązanych ze sobą plikach. Zamiast instalować klika niemal identycznych aktualizacji, klienci mogą skorzystać tylko z tej jednej.

**Czy ta aktualizacja obejmuje jakiekolwiek zmiany funkcjonalności dotyczące zabezpieczeń?**
Tak. Oprócz zmian wymienionych w poszczególnych sekcjach „Szczegółowe informacje o usterce” w niniejszym biuletynie, aktualizacja ta obejmuje również dodatkowe modyfikacje zabezpieczeń: Problem z Basic Credentials, rozwiązany pierwotnie w [artykule 821724 Bazy Wiedzy (j.ang.)](http://support.microsoft.com/kb/821724), pojawił się ponownie po instalacji aktualizacji [MS04-039](http://technet.microsoft.com/security/bulletin/ms04-039). Niniejsza aktualizacja zawiera odpowiednią poprawkę, a powiązany z nią artykuł Bazy Wiedzy został zaktualizowany by odzwierciedlić tę zmianę.

**Czy za pomocą narzędzia Microsoft Baseline Security Analyzer (MBSA) można ustalić, czy ta aktualizacja jest wymagana?**
Nie. Narzędzie MBSA nie obsługuje programu ISA Server i nie wykrywa, czy wymaga on aktualizacji. Firma Microsoft przygotowała jednak wersję narzędzia [Enterprise Update Scanning Tool (EST)](http://support.microsoft.com/kb/894193), która może pomóc klientom w ustaleniu, czy ta aktualizacja zabezpieczeń jest niezbędna.
Szczegółowe informacje na temat programów niewykrywanych aktualnie przez narzędzie MBSA można znaleźć w [artykule 306460 Bazy wiedzy Microsoft Knowledge Base](http://support.microsoft.com/kb/306460). Więcej informacji na temat narzędzia MBSA można znaleźć w [witrynie sieci Web programu MBSA](http://www.microsoft.com/poland/technet/security/tools/mbsa.mspx).

**Co to jest narzędzie skanowania Enterprise Update Scanning Tool (EST)?**
W ramach stałej inicjatywy oferowania narzędzi wykrywania aktualizacji zabezpieczeń zamieszczanych w biuletynach firma Microsoft dostarcza oddzielne narzędzie służące do wykrywania, czy aktualizacja jest wymagana w danym cyklu MSRC, gdy nie można tego stwierdzić przy pomocy narzędzi Microsoft Baseline Security Analyzer (MBSA) oraz Office Detection Tool (ODT). Narzędzie to nosi nazwę Enterprise Update Scanning Tool (EST) i przeznaczone jest dla administratorów systemów przedsiębiorstw. Po utworzeniu wersji narzędzia Enterprise Update Scanning Tool dla danego biuletynu klienci będą mogli uruchomić to narzędzie z wiersza poleceń (CLI) i obejrzeć wyniki w postaci pliku wyjściowego w formacie XML. Narzędzie dostarczone będzie wraz ze [szczegółową dokumentacją](http://support.microsoft.com/kb/894193), która pozwoli klientom na jego lepsze wykorzystanie. Dostępna będzie również wersja narzędzia, która pozwoli na wykorzystanie doświadczeń administratorów pracujących z programem SMS.

**Czy mogę wykorzystać odpowiednią wersję narzędzia skanowania Enterprise Update Scanning Tool (EST) do ustalenia, czy aktualizacja jest niezbędna?**
Tak. Firma Microsoft stworzyła wersję narzędzia EST pozwalającą stwierdzić, czy wymagane jest zastosowanie tej aktualizacji. Więcej informacji o wersji narzędzia EST opublikowanej w tym miesiącu można znaleźć w następującej [witrynie sieci Web firmy Microsoft](http://support.microsoft.com/kb/894193). Więcej szczegółowych informacji o wdrażaniu wersji narzędzia EST opublikowanej w tym miesiącu znaleźć można w następującej [witrynie sieci Web firmy Microsoft](http://support.microsoft.com/kb/894192). Dostępna jest również wersja tego narzędzia przeznaczona dla klientów korzystających z programu SMS, którą można pobrać z następującej [witryny sieci Web firmy Microsoft](http://support.microsoft.com/kb/894154). Klienci korzystający z programu SMS mogą pobrać to narzędzie również z [witryny sieci Web programu SMS (j.ang.)](http://go.microsoft.com/fwlink/?linkid=21158).

**Czy za pomocą programu Systems Management Server (SMS) można określić, czy ta aktualizacja jest wymagana?**
Tak. Program SMS umożliwia wykrycie i wdrożenie tej aktualizacji zabezpieczeń. Program SMS wykorzystuje przy wykrywaniu narzędzie MBSA i dlatego podlega tym samym wcześniej wymienionym ograniczeniom odnośnie programów nie wykrywanych przez MBSA.
Jednakże istnieje wersja narzędzia EST, którą mogą pobrać klienci korzystający z programu SMS i która posiada funkcje przeznaczone dla administratorów programu SMS. Dostępna jest ona do pobrania w następującej [witrynie sieci Web firmy Microsoft](http://support.microsoft.com/kb/894194).

Do wykrycia wersji systemu Microsoft Windows oraz innych produktów firmy Microsoft, których dotyczy ten problem, wymagane jest narzędzie Security Update Inventory Tool. Więcej informacji na temat ograniczeń narzędzia Security Update Inventory Tool można znaleźć w [artykule 306460 bazy wiedzy Microsoft Knowledge Base](http://support.microsoft.com/kb/306460).

Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

Aktualizację można wdrożyć za pomocą funkcji [Inventory and Software Distribution (j.ang.)](http://go.microsoft.com/fwlink/?linkid=33333) programu SMS.

Szczegółowe informacje o usterce
--------------------------------

<span></span>
#### Usterka nagłówka zawartości w formacie HTTP — CAN-2005-1215:

W programie ISA Server 2000 występuje usterka związana ze sposobem obsługi źle sformułowanych żądań HTTP. Osoba atakująca może wykorzystać tę usterkę, tworząc niebezpieczne żądanie HTTP, które potencjalnie może jej pozwolić na zatrucie pamięci podręcznej serwera ISA podlegającego usterce. W rezultacie osoba atakująca może ominąć ograniczenia dotyczące zawartości i uzyskać dostęp do zawartości, która normalnie jest dla niej niedostępna, albo spowodować kierowanie użytkowników do zawartości przez nich niepożądanej. Ponadto osoba taka może wykorzystać tę usterkę w połączeniu z odrębną usterką umożliwiającą wykonywanie skryptów z innych witryn w celu uzyskania informacji poufnych, takich jak poświadczenia logowania.

#### Czynniki ograniczające zagrożenie spowodowane usterką nagłówka zawartości w formacie HTTP — CAN-2005-1215:

-   Osoba atakująca może zatruć pamięć podręczną tylko istniejącą zawartością pochodzącą z adresu IP lub domeny serwera docelowego.
-   Ze względu na sposób działania pamięci podręcznej osoba atakująca musiałaby mieć możliwość przesłania niebezpiecznego żądania przed umieszczeniem w pamięci podręcznej prawidłowej wersji strony z użyciem innej metody — przez użytkownika lub automatycznie.
-   Serwery ISA skonfigurowane w trybie zapory nie podlegają tej usterce.
-   Typowe sposoby wykorzystania programu Internet Explorer nie powodują powstawania źle sformułowanych żądań HTTP.

#### Rozwiązania problemu spowodowanego usterką nagłówka zawartości w formacie HTTP — CAN-2005-1215:

Nie znaleziono żadnego rozwiązania dla tej usterki.

#### Często zadawane pytania dotyczące usterki nagłówka zawartości w formacie HTTP — CAN-2005-1215:

**Jaki zakres obejmuje usterka?**
Jest to usterka związana z podniesieniem poziomu uprawnień. Osoba atakująca której uda się wykorzystać tę usterkę, może ominąć ograniczenia dotyczące zawartości i uzyskać dostęp do zawartości, która normalnie jest dla niej niedostępna, albo spowodować kierowanie użytkowników do zawartości przez nich niepożądanej. Ponadto osoba taka może wykorzystać tę usterkę w połączeniu z odrębną usterką umożliwiającą wykonywanie skryptów z innych witryn w celu uzyskania informacji poufnych, takich jak poświadczenia logowania.

**Co powoduje usterkę?**
Proces wykorzystywany przez program ISA Server do obsługi wielu nagłówków z długością zawartości HTTP.

**Jakie mogą być skutki wykorzystania usterki przez osobę atakującą?**
Osoba atakująca, której uda się wykorzystać tę usterkę, może zatruć pamięć podręczną programu ISA lub ominąć zasady ograniczeń dotyczących zawartości.

**Kto może wykorzystać usterkę?**
Aby wykorzystać tę usterkę, osoba atakująca musi mieć możliwość wysłania pakietu źle sformułowanego żądania HTTP do programu ISA Server skonfigurowanego do publikacji zawartości WWW serwera internetowego lub serwera proxy. Źródło ataku decyduje o zakresie klientów podlegających usterce. W scenariuszu publikacji w sieci Web klienty usiłujące wyświetlić zawartość opublikowanej witryny sieci Web mogą zostać skierowane do nieoczekiwanej zawartości. W konfiguracji buforowania zawartości strony sieci Web klienty mogą zostać skierowane do nieoczekiwanej zawartości uprzednio buforowanej zewnętrznej strony sieci Web.

**Co to jest ISA Server 2000?**
Program ISA Server 2000 to korporacyjna zapora firewall i wysokowydajny serwer buforowania zawartości z sieci Web. Zapora firewall pomaga chronić sieć przez określanie, jakie zasoby mogą być dostępne poprzez zaporę i pod jakimi warunkami. Serwer buforowania zawartości z sieci Web poprawia wydajność sieci, przechowując kopie lokalne często pobieranych treści sieci Web. Program ISA Server można zainstalować w trzech trybach: trybie zapory firewall, trybie pamięci podręcznej i trybie zintegrowanym. Tryb zapory firewall pozwala administratorowi na zabezpieczenie komunikacji sieciowej przez skonfigurowanie reguł kontrolujących komunikację między siecią korporacyjną a Internetem. Tryb pamięci podręcznej zwiększa wydajność sieci, przechowując na serwerze często odwiedzane strony sieci Web. W trybie zintegrowanym dostępne są wszystkie funkcje zapory firewall i bufora.

**W jaki sposób osoba atakująca może wykorzystać tę usterkę?**
Osoba atakująca może próbować wykorzystać tę usterkę, tworząc specjalnie spreparowany pakiet żądania HTTP i wysyłając go do programu ISA Server podlegającego usterce.

**Jakie systemy są szczególnie narażone na skutki tej usterki?**
Serwery ISA skonfigurowane do buforowania żądań WWW lub publikowania serwerów internetowych.

**W jaki sposób działa aktualizacja?**
Aktualizacja usuwa usterkę, zmieniając sposób obsługi przez program ISA Server pakietów żądań HTTP o wielu nagłówkach długości zawartości.

**Czy usterka była powszechnie znana w czasie, gdy opublikowano niniejszy biuletyn?**
Tak. Informacje o tej usterce są znane publicznie. Jednak nie został jej przypisany numer w bazie danych znanych usterek i zagrożeń. W środowisku specjalistów branży zabezpieczeń usterka tego rodzaju jest również znana jako „HTTP Smuggling”.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**
Nie. Firma Microsoft otrzymała przykładowe dowody istnienia publicznie dostępnego kodu koncepcyjnego, lecz przed opublikowaniem niniejszego biuletynu zabezpieczeń nie otrzymała informacji, które wskazywałyby, że usterka została publicznie wykorzystana do ataku na systemy klientów.

#### Usterka predefiniowanego filtra NetBIOS — CAN-2005-1216:

W programie ISA Server 2000 występuje usterka związana z podniesieniem uprawnień, która pozwala osobie atakującej na utworzenie połączenia w protokole NetBIOS z serwerem ISA poprzez wykorzystanie predefiniowanego filtra pakietów NetBIOS (wszystkie). Osoba atakująca miałaby dostęp ograniczony do usług, które wykorzystują protokół NetBIOS działający na serwerze ISA podlegającym usterce.

#### Czynniki ograniczające zagrożenie spowodowane usterką predefiniowanego filtra NetBIOS — CAN-2005-1216:

By zezwolić na dostęp do lokalnych usług wykorzystujących protokół NetBIOS, administrator programu ISA musiałby włączyć predefiniowany filtr pakietów NetBIOS (wszystkie).

#### Rozwiązania problemu spowodowanego usterką predefiniowanego filtra NetBIOS — CAN-2005-1216:

Nie znaleziono żadnego rozwiązania dla tej usterki.

#### Często zadawane pytania dotyczące usterki predefiniowanego filtra NetBIOS — CAN-2005-1216:

**Jaki zakres obejmuje usterka?**
Jest to usterka umożliwiająca podniesienie uprawnień. Osoba atakująca, której uda się wykorzystać tę usterkę, mogłaby uzyskać połączenie z usługami wykorzystującymi protokół NetBIOS na serwerze ISA jej podlegającym.

**Co powoduje usterkę?**
Jej źródłem jest proces wykorzystywany przez program ISA Server do sprawdzania poprawności połączeń NetBIOS za pomocą predefiniowanego filtra pakietów NetBIOS (wszystkie).

**Co to jest NetBIOS?**
NetBIOS to zestaw usług sieciowych wykorzystywanych w sieciach komputerowych. NetBIOS można zaimplementować obok różnorodnych innych protokołów sieciowych, takich jak TCP/IP.

**Jakie mogą być skutki wykorzystania usterki przez osobę atakującą?**
Osoba atakująca, której uda się wykorzystać tę usterkę, mogłaby uzyskać połączenie z usługami działającymi na serwerze ISA jej podlegającym, które wykorzystują protokół NetBIOS. Jednakże, takie próby połączenia podlegają typowym kontrolom bezpieczeństwa stosowanym przez odpowiednie usługi.

**Kto może wykorzystać usterkę?**
W programie ISA Server 2000 usterkę może próbować wykorzystać każdy użytkownik, który utworzy połączenie NetBIOS z serwerem ISA jej podlegającym.

**Co to jest ISA Server 2000?**
Program ISA Server 2000 to korporacyjna zapora firewall i wysokowydajny serwer buforowania zawartości z sieci Web. Zapora firewall pomaga chronić sieć przez określanie, jakie zasoby mogą być dostępne poprzez zaporę i pod jakimi warunkami. Serwer buforowania zawartości z sieci Web poprawia wydajność sieci, przechowując kopie lokalne często pobieranych treści sieci Web.

**W jaki sposób osoba atakująca może wykorzystać tę usterkę?**
Osoba atakująca mogłaby próbować wykorzystać tę usterkę, tworząc połączenie NetBIOS z serwerem ISA wykorzystującym predefiniowany filtr pakietów NetBIOS (wszystkie). Osoba atakująca miałaby dostęp ograniczony do usług, które wykorzystują protokół NetBIOS działający na serwerze ISA podlegającym usterce.

**Jakie systemy są szczególnie narażone na skutki tej usterki?**
Na skutki tej usterki są szczególnie narażone serwery ISA skonfigurowane w taki sposób, aby zezwalały na przychodzący ruch NetBIOS poprzez wykorzystanie predefiniowanego filtra pakietów NetBIOS (wszystkie).

**W jaki sposób działa aktualizacja?**
Aktualizacja eliminuje usterkę, modyfikując proces wykorzystywany przez program ISA Server do sprawdzania poprawności połączeń NetBIOS za pomocą predefiniowanego filtra pakietów NetBIOS (wszystkie).

**Czy usterka była powszechnie znana w czasie, gdy opublikowano niniejszy biuletyn?**
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

Informacje o aktualizacji zabezpieczeń
--------------------------------------

<span></span>
**Programy, których dotyczy problem:**

Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:

#### ISA Server 2000 z dodatkiem Service Pack 2, Small Business Server 2000, Small Business Server 2000 z dodatkiem Service Pack 1, Small Business Server 2003

**Warunki wstępne**
Ta aktualizacja zabezpieczeń wymaga programu ISA Server 2000 z dodatkiem Service Pack 2 (SP2)

**Uwzględnianie w przyszłych dodatkach Service Pack:**
Aktualizację dotyczącą tego problemu będzie zawierać przyszły dodatek Service Pack.

**Informacje dotyczące instalacji**

W tej aktualizacji zabezpieczeń są obsługiwane następujące parametry Instalatora:

**/help                 **Wyświetlenie opcji wiersza polecenia

**Tryby instalacji**

**/quiet  **            **  **Tryb cichy (bez interwencji użytkownika ani wyświetlania informacji)

**/passive             **Tryb nienadzorowany (tylko pasek postępu)

**      /uninstall**          Odinstalowanie pakietu

**Opcje ponownego uruchamiania**

**/norestart**          Bez ponownego uruchomienia po zakończeniu instalacji

**/forcerestart     **Ponowne uruchomienie po zainstalowaniu

**Opcje specjalne**

**/l**                        Wyświetlenie listy zainstalowanych poprawek hotfix systemu Windows lub pakietów aktualizacyjnych

**/o**                       Zastąpienie plików producenta OEM bez monitowania

**/n**                       Rezygnacja z wykonywania kopii zapasowych plików wymaganych do dezinstalacji

**/f**                        Wymuszenie zamknięcia innych programów przy wyłączaniu komputera

**/integrate:path**  Integracja aktualizacji z plikami źródłowymi systemu Windows umieszczonymi w określonej lokalizacji.

**/extract**             Wyodrębnienie plików bez uruchamiania programu instalacyjnego

**Uwaga** Wymienione parametry można łączyć w jedno polecenie. W celu zapewnienia zgodności z poprzednimi wersjami ta aktualizacja zabezpieczeń obsługuje także parametry Instalatora używane w poprzedniej wersji programu instalacyjnego. Więcej informacji na temat obsługiwanych parametrów instalacji można znaleźć w [artykule 262841 bazy wiedzy Microsoft Knowledge Base](http://support.microsoft.com/kb/262841). Więcej informacji o instalatorze Update.exe można znaleźć w [witrynie sieci Web Microsoft TechNet (j.ang.)](http://go.microsoft.com/fwlink/?linkid=38951).

**Informacje dotyczące wdrażania**

Aby zainstalować tę aktualizację zabezpieczeń, należy dla programu ISA Server 2000 użyć następującego polecenia w oknie poleceń:

**ISA2000-KB899753-X86-ENU.exe**

**Wymaganie dotyczące ponownego uruchomienia**

Ta aktualizacja nie wymaga ponownego uruchomienia komputera. Instalator zatrzymuje wymagane usługi, instaluje aktualizację i ponownie uruchamia usługi. Jeżeli jednak z jakiegoś powodu nie jest możliwe zatrzymanie wymaganych usług lub jeżeli wymagane pliki są aktualnie używane, ta aktualizacja wymaga ponownego uruchomienia. W takiej sytuacji wyświetlany jest komunikat z zaleceniem ponownego uruchomienia.

**Informacje dotyczące usuwania**

Do usunięcia tej aktualizacji należy użyć narzędzia Dodaj lub usuń programy w Panelu sterowania. Wybierz Aktualizację zabezpieczeń dla programu Microsoft ISA Server 2000 (899753), a następnie kliknij opcję Dodaj/Usuń.

Administratorzy systemu mogą także usunąć tę aktualizację zabezpieczeń za pomocą narzędzia Spuninst.exe. Narzędzie Spuninst.exe znajduje się w folderze %Windir%\\$NTUninstallKB899753$\\Spuninst. W tym programie narzędziowym są obsługiwane następujące parametry Instalatora:

**/help                **Wyświetlenie opcji wiersza polecenia

**Tryby instalacji**

**/quiet  **            **  **Tryb cichy (bez interwencji użytkownika ani wyświetlania informacji)

**/passive             **Tryb nienadzorowany (tylko pasek postępu)

**Opcje ponownego uruchamiania**

**/norestart**         Rezygnacja z ponownego uruchamiania po ukończeniu instalacji

**/forcerestart     **Ponowne uruchomienie po zainstalowaniu

**Opcje specjalne**

**/f**                        Wymuszenie zamknięcia innych programów przy wyłączaniu komputera

**Informacje dotyczące pliku**

Podstawowe atrybuty plików dla wersji tej aktualizacji zabezpieczeń w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

ISA Server 2000 z dodatkiem Service Pack 2, Small Business Server 2000, Small Business Server 2000 z dodatkiem Service Pack 1, Small Business Server 2003:

| Nazwa pliku  | Wersja       | Data       | Godzina | Rozmiar |
|--------------|--------------|------------|---------|---------|
| Mspadmin.exe | 3.0.1200.430 | 2005-05-23 | 20:23   | 185 336 |
| W3proxy.exe  | 3.0.1200.430 | 2005-05-23 | 20:23   | 402 424 |
| Wspsrv.exe   | 3.0.1200.430 | 2005-05-23 | 20:23   | 307 192 |

**Weryfikowanie instalacji aktualizacji**

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.

        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.

    5.  Na karcie **Wersja** sprawdź wersję pliku zainstalowanego na komputerze, porównując ją z wersją wymienioną w odpowiedniej tabeli zawierającej informacje o plikach.

        **Uwaga** Wszystkie atrybuty poza wersją pliku mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość kluczy rejestru przedstawionych poniżej.

    HKEY\_LOCAL\_MACHINE\\SOFTWARE\\Microsoft\\Fpc\\Hotfixes\\SP1\\430

-   **Można również wykonać następujące czynności, aby sprawdzić, czy aktualizacja zabezpieczeń została zainstalowana:**
    1.  Kliknij przycisk **Start**, wskaż element **Ustawienia**, a następnie wskaż polecenie **Panel sterowania**.
    2.  Kliknij dwukrotnie polecenie **Dodaj/Usuń programy**.
    3.  Jeśli na liście pojawi się Aktualizacja zabezpieczeń dla programu Microsoft ISA Server 2000 (KB899753), oznacza to, że instalacja aktualizacji zabezpieczeń powiodła się.

### Other Information

**Podziękowania**

[Firma Microsoft (j.ang.)](http://go.microsoft.com/fwlink/?linkid=21127) dziękuje wymienionym poniżej organizacjom i osobom za współpracę w dziedzinie ochrony klientów:

-   Steve'owi Orrinowi z firmy [Watchfire](http://www.watchfire.com) za zgłoszenie usterki nagłówka zawartości w formacie HTTP (CAN-2005-1215).
-   Hanowi Valkowi za zgłoszenie usterki zmiany uprawnień (CAN-2005-1217).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://www.microsoft.com/downloads/results.aspx?freetext=poprawka+zabezpiecze%c5%84&productid=&displaylang=pl). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w [witrynie sieci Web Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services (j.ang.)](http://go.microsoft.com/fwlink/?linkid=21133)
-   Narzędzie [Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)
-   [Witryna Windows Update](http://go.microsoft.com/fwlink/?linkid=21130)
-   Wykaz Windows Update. Więcej informacji na temat Wykazu Windows Update można znaleźć w [artykule 323166 bazy wiedzy Microsoft Knowledge Base](http://support.microsoft.com/kb/323166).
-   [Witryna Office Update](http://office.microsoft.com/pl-pl/officeupdate/default.aspx)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Więcej informacji dotyczących sposobu wdrażania tej aktualizacji zabezpieczeń za pomocą usług Software Update Services można znaleźć w [witrynie sieci Web usług Software Update Services (j.ang.)](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003 (j.ang.)](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack (j.ang.)](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

**Uwaga** Program SMS zapewnia obsługę rozwiązań zawartych w biuletynach zabezpieczeń dzięki narzędziom Microsoft Baseline Security Analyzer, Microsoft Office Detection Tool i Enterprise Update Scanning Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web (j.ang.)](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack (j.ang.)](http://go.microsoft.com/fwlink/?linkid=33387) oraz [SMS 2.0 Administration Feature Pack (j.ang.)](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   V1.0 (14 czerwca 2005 r.): Opublikowano biuletyn

*Built at 2014-04-18T01:50:00Z-07:00*
