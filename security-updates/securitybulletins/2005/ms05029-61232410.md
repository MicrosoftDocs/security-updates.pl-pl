---
TOCTitle: 'MS05-029'
Title: 'Biuletyn zabezpieczeń firmy Microsoft MS05-029 - Ważna'
ms:assetid: 'ms05-029'
ms:contentKeyID: 61232410
ms:mtpsurl: 'https://technet.microsoft.com/pl-PL/library/ms05-029(v=Security.10)'
---

Biuletyn zabezpieczeń firmy Microsoft MS05-029 - Ważna
======================================================

Usterka programu Outlook Web Access dla Exchange Server 5.5 umożliwia przeprowadzanie ataków z wykorzystaniem skryptów krzyżowych (895179)
------------------------------------------------------------------------------------------------------------------------------------------

Opublikowano: 14 czerwca 2005 | Zaktualizowano: 6 lipca 2005

**Opublikowano:** 14 czerwca 2005  
**Wersja:** 1.0

#### Streszczenie

**Kto powinien przeczytać ten dokument:** Administratorzy systemów posiadający serwery z zainstalowanym programem Outlook Web Access dla Microsoft Exchange Server 5.5

**Wpływ usterki:** Zdalne wykonanie kodu

**Maksymalny wskaźnik ważności:** Ważne

**Zalecenie:** Klienci powinni jak najszybciej zastosować tę aktualizację

**Zastąpienie aktualizacji zabezpieczeń:** Brak

**Ostrzeżenia:** Brak

**Wymagania tej aktualizacji odnośnie wersji składników zależnych:**
Aby ta aktualizacja została zainstalowana pomyślnie, serwer programu Microsoft Outlook Web Access musi posiadać zainstalowany jeden z następujących programów:

-   Internet Explorer 5.01 z dodatkiem Service Pack 3 przy korzystaniu z systemu Windows 2000 z dodatkiem Service Pack 3
-   Internet Explorer 5.01 z dodatkiem Service Pack 4 przy korzystaniu z systemu Windows 2000 z dodatkiem Service Pack 4
-   Internet Explorer 6 z dodatkiem Service Pack 1 przy korzystaniu z innych obsługiwanych systemów operacyjnych

**Zalecenia odnośnie wersji składników zależnych zainstalowanych na serwerze programu Outlook Web Access:**
Zalecane są następujące wersje składników zależnych zainstalowanych na serwerze programu Outlook Web Access:

-   Microsoft Internet Information Services (IIS):
    -   IIS 5.0 w systemie Windows 2000 z dodatkiem Service Pack 3 lub nowszym
-   Microsoft Internet Explorer:
    -   Internet Explorer 6.0 z dodatkiem Service Pack 1

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   Microsoft Exchange Server 5.5 z dodatkiem Service Pack 4 — [Pobierz aktualizację (j.ang.)](http://www.microsoft.com/downloads/details.aspx?familyid=08435b77-9f3a-40f5-b13a-a7019cb1c244)

**Programy, których nie dotyczy problem:**

-   Microsoft Exchange 2000 Server z dodatkiem Service Pack 3 z pakietem aktualizacyjnym Exchange 2000 Post-Service Pack 3 z sierpnia 2004.
-   Microsoft Exchange Server 2003
-   Microsoft Exchange Server 2003 z dodatkiem Service Pack 1

Więcej informacji na temat pakietu aktualizacyjnego Post-Service Pack 3 dla programu Exchange 2000 Server można znaleźć w [artykule 870540 bazy wiedzy Microsoft Knowledge Base (j.ang.)](http://support.microsoft.com/kb/870540).

Oprogramowanie to przetestowano w celu stwierdzenia, czy problem dotyczy danych wersji. Inne wersje nie podlegają już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź [witrynę zasad cyklu pomocy technicznej firmy Microsoft](http://go.microsoft.com/fwlink/?linkid=21742).

### Informacje ogólne

Streszczenie
------------

**Streszczenie:**

Ta aktualizacja pozwala usunąć nowo wykrytą usterkę, która została zgłoszona przez użytkowników. W programie Outlook Web Access dla Exchange Server 5.5 występuje usterka dotycząca wykorzystania skryptów krzyżowych i fałszowania, która może pozwolić osobie atakującej na nakłonienie użytkownika do wykonania niebezpiecznego skryptu. Usterkę tę opisano w sekcji „Szczegółowe informacje o usterce” niniejszego biuletynu.

Osoba atakująca, której uda się wykorzystać tę usterkę, może przeprowadzać ataki z wykorzystaniem skryptów krzyżowych.

Firma Microsoft zaleca klientom jak najszybsze zainstalowanie tej aktualizacji.

**Wskaźniki ważności i identyfikatory usterek:**

| Identyfikator usterki                                                                                                                                | Wpływ usterki         | Exchange Server 5.5 |
|------------------------------------------------------------------------------------------------------------------------------------------------------|-----------------------|---------------------|
| Usterka programu Outlook Web Access dla serwera Exchange — [CAN-2005-0563 (j.ang.)](http://www.cve.mitre.org/cgi-bin/cvename.cgi?name=can-2005-0563) | Zdalne wykonanie kodu | Ważne               |

Powyższą [klasyfikację](http://technet.microsoft.com/security/bulletin/rating) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

**Nadal korzystam z programu Exchange 2000 z dodatkiem Service Pack 3. Co należy zrobić?**  
Klienci korzystający z tej wersji powinni traktować priorytetowo migrację do wersji obsługiwanych, aby zapobiec ewentualnym skutkom wystąpienia usterek mogących się pojawić w przyszłości. Warunkiem wstępnym zainstalowania aktualizacji w programie Microsoft Exchange 2000 jest zainstalowanie pakietu aktualizacyjnego dla systemu Microsoft Exchange 2000 Server z dodatkiem Service Pack 3 (SP3) opublikowanego w sierpniu 2004 roku. Numer kompilacji to 6603.1. Taki pakiet aktualizacyjny jest niezbędny do zainstalowania wszystkich aktualizacji programu Exchange 2000 Server opublikowanych po 29 czerwca 2004 r., o numerze kompilacji wyższym niż 6603. Więcej informacji na temat cyklu pomocy technicznej dla dodatku Service Pack do programu Exchange można znaleźć w [witrynie zasad cyklu pomocy technicznej firmy Microsoft (j.ang.)](http://support.microsoft.com/default.aspx?pr=lifesupsps). Więcej informacji na temat cyklu pomocy technicznej dla produktów Exchange można znaleźć w witrynie [zasad cyklu pomocy technicznej firmy Microsoft](http://go.microsoft.com/fwlink/?linkid=21742).

**Program Microsoft Exchange Server 5.5 z dodatkiem Service Pack 4 jest zainstalowany w systemie Windows NT 4.0, dla którego upłynął okres pomocy technicznej. Co należy zrobić?**  
Upłynął okres pomocy technicznej dla systemu Windows NT Server 4.0 z dodatkiem Service Pack 6a. Klienci korzystający z programu Exchange Server 5.5 z dodatkiem Service Pack 4 powinni upewnić się, czy używają systemu Windows 2000 Server. Ci z nich, którzy w dalszym ciągu używają systemu Windows NT Server 4.0, powinni jak najszybciej przejść na nowszy system.

Aby uzyskać więcej informacji na ten temat, zapoznaj się z [Najczęściej zadawanymi pytaniami dotyczącymi cyklu pomocy technicznej dla systemu operacyjnego Windows (j.ang.)](http://go.microsoft.com/fwlink/?linkid=33330).

**Czy za pomocą narzędzia Microsoft Baseline Security Analyzer (MBSA) można ustalić, czy ta aktualizacja jest wymagana?**  
**Uwaga** Program Outlook Web Access dla Exchange 5.5 można zainstalować na serwerze programu Exchange lub jako oddzielną aplikację IIS, połączoną z programem Exchange zainstalowanym na innym serwerze.

Narzędzie MBSA ustala, czy ta aktualizacja jest niezbędna dla programu Outlook Web Access zainstalowanego na serwerze Exchange 5.5. Więcej informacji na temat narzędzia MBSA można znaleźć w [witrynie sieci Web programu MBSA](http://www.microsoft.com/poland/technet/security/tools/mbsa.mspx).  

Narzędzie MBSA nie obsługuje programu Outlook Web Access zainstalowanego na oddzielnym serwerze IIS (Internet Information Server) i w tym przypadku nie wykrywa konieczności zastosowania aktualizacji. Jednakże firma Microsoft opracowała wersję narzędzia [Enterprise Update Scanning Tool](http://support.microsoft.com/kb/894193) (EST), która pomaga klientom w ustaleniu, czy aktualizacja zabezpieczeń jest w takim przypadku niezbędna.

**Czy za pomocą programu Systems Management Server (SMS) można określić, czy ta aktualizacja jest wymagana?**  
Tak. Program SMS umożliwia wykrycie i wdrożenie tej aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158). Do wykrycia wersji systemu Microsoft Windows oraz innych produktów firmy Microsoft, których dotyczy ten problem, wymagane jest narzędzie Security Update Inventory Tool. Więcej informacji na temat ograniczeń narzędzia Security Update Inventory Tool można znaleźć w [artykule 306460 bazy wiedzy Microsoft Knowledge Base](http://support.microsoft.com/kb/306460).

Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

Aktualizację można wdrożyć za pomocą funkcji [Inventory and Software Distribution (j.ang.)](http://go.microsoft.com/fwlink/?linkid=33333) programu SMS.

Szczegółowe informacje o usterce
--------------------------------

#### Usterka programu Outlook Web Access dla serwera Exchange — CAN-2005-0563:

Jest to usterka dotycząca wykorzystania skryptów krzyżowych. Usterka dotycząca wykorzystania skryptów krzyżowych może potencjalnie pozwolić osobie atakującej na nakłonienie użytkownika do uruchomienia niebezpiecznego skryptu. Skrypt ten zostałby uruchomiony w kontekście zabezpieczeń użytkownika. Próby ataków wykorzystujących tę usterkę wymagają działania ze strony użytkownika. Omawiana usterka potencjalnie umożliwia osobie atakującej uzyskanie dostępu do dowolnych danych na serwerze programu Outlook Web Access, który był dostępny dla danego użytkownika.

#### Czynniki ograniczające zagrożenie w przypadku usterki programu Outlook Web Access dla serwera Exchange — CAN-2005-0563:

-   Aby system podlegał usterce, użytkownik musi być zalogowany do programu Outlook Web Access (OWA).
-   Następujące obsługiwane wersje programu Outlook Web Access dla serwera Exchange nie podlegają usterce:
    -   Outlook Web Access dla serwera Exchange 2000 z pakietem aktualizacyjnym Exchange 2000 Post-Service Pack 3 z sierpnia 2004.
    -   Outlook Web Access dla serwera Exchange 2003
    -   Outlook Web Access dla serwera Exchange 2003 z dodatkiem Service Pack 1

#### Rozwiązania problemu spowodowanego usterką programu Outlook Web Access dla serwera Exchange — CAN-2005-0563:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. W poniższej sekcji wskazano przypadki, w których rozwiązanie ogranicza funkcjonalność systemu.

**Modyfikacja pliku Read.asp**

W celu zmodyfikowania pliku Read.asp należy wykonać poniższe czynności.

**Uwaga** Plik Read.asp mogą modyfikować administratorzy.

**Uwaga** Opisane czynności należy wykonać na każdym z serwerów programu Outlook Web Access.

1.  Otwórz plik Read.asp w Notatniku. Plik ten znajduje się w następującym folderze:

    C:\\Exchsrvr\\Webdata\\&lt;lang&gt;\\Forms\\Ipm\\Note

2.  Odszukaj następujący wiersz kodu:

    &lt;%= bstrBody %&gt;&nbsp;

3.  Zapisz plik.
4.  Zmień go na następujący:

    &lt;%= Server.HTMLEncode(bstrBody) %&gt;&nbsp;

Zmiany zostaną uwzględnione natychmiast.

**Wpływ rozwiązania:**

Wiadomości e-mail w formacie HTML nie będą wyświetlane poprawnie. Użytkownicy będą widzieli w tle wiadomości e-mail kod HTML.

**Wyłączenie usługi Outlook Web Access dla każdej lokacji programu Exchange**

W celu wyłączenia usługi Outlook Web Access, należy wykonać poniższe czynności.

**Uwaga** Czynności te należy wykonać w każdej lokacji programu Exchange.

1. Uruchom program Exchange Administrator.

2. Rozwiń kontener **Konfiguracja** dla danego serwera (lokacji).

3. Wybierz kontener **Protokoły** dla danego serwera (lokacji).

4. Otwórz okno właściwości obiektu **Ustawienia witryny HTTP (sieci Web)**.

5. Usuń zaznaczenie pola wyboru **„Włącz protokół”**.

6. Poczekaj na powielenie zmiany, a następnie sprawdź, czy zmiana została powielona do każdego serwera w lokacji. W tym celu połącz się z każdym serwerem w lokacji za pomocą programu Administrator wymiany, a następnie sprawdź ustawienie pola wyboru **„Włącz protokół”**.

**Wpływ rozwiązania:** Użytkownicy nie będą mieli dostępu do swoich skrzynek pocztowych za pośrednictwem programu Outlook Web Access.

**Odinstalowanie programu Outlook Web Access.**

Informacje na temat sposobu odinstalowania programu Outlook Web Access można znaleźć w [artykule 290287 bazy wiedzy Microsoft Knowledge Base (j.ang.)](http://support.microsoft.com/default.aspx?scid=kb;en-us;290287).

**Wpływ rozwiązania:** Użytkownicy nie będą mieli dostępu do swoich skrzynek pocztowych za pośrednictwem programu Outlook Web Access.

Dodatkowe informacje na temat sposobu zabezpieczania środowiska serwera Exchange można znaleźć w witrynie sieci Web [Security Resources for Exchange 5.5 (j.ang.)](http://www.microsoft.com/technet/prodtechnol/exchange/55/maintain/secure.mspx).

#### Często zadawane pytania dotyczące usterki programu Outlook Web Access dla serwera Exchange — CAN-2005-0563:

**Jaki zakres obejmuje usterka?**  
Ta usterka dotycząca wykorzystania skryptów krzyżowych może potencjalnie pozwolić osobie atakującej na nakłonienie użytkownika do uruchomienia niebezpiecznego skryptu. Skrypt ten zostałby uruchomiony w kontekście zabezpieczeń użytkownika. Próby ataków wykorzystujących tę usterkę wymagają działania ze strony użytkownika.

Skrypt może wykonać dowolne działanie na komputerze użytkownika, do wykonania którego uprawniona jest witryna sieci Web, np. monitorowanie sesji połączenia z siecią Web i przekazywanie informacji do osób trzecich, wykonywanie innego kodu w systemie użytkownika i odczyt lub zapis plików cookie.

**Co to jest program Outlook Web Access?**  
Program Microsoft Outlook Web Access (OWA) jest usługą programu Exchange Server. Program OWA umożliwia używanie serwera, na którym jest uruchomiony program Exchange Server, jako witryny sieci Web, za pośrednictwem której autoryzowani użytkownicy mogą odczytywać i wysyłać wiadomości e-mail, zarządzać kalendarzami i korzystać z innych funkcji poczty przez Internet.

**Co powoduje usterkę?**  
Usterka dotycząca wykorzystania skryptów krzyżowych (XSS) wynika ze sposobu, w jaki program Outlook Web Access (OWA) dokonuje kodowania HTML na formularzu Utwórz nową wiadomość.

**Co to są skrypty krzyżowe?**  
[Skrypty krzyżowe (XSS) (j.ang.)](http://www.microsoft.com/technet/archive/security/news/crssite.mspx) wiążą się z usterką zabezpieczeń, potencjalnie umożliwiającą osobie atakującej „wstrzyknięcie” kodu do sesji połączenia użytkownika z witryną sieci Web. W przeciwieństwie do większości usterek zabezpieczeń usterka XSS nie dotyczy konkretnego produktu, lecz może jej podlegać dowolny program, który generuje kod HTML i który powstał bez przestrzegania zasad bezpiecznego programowania.

**Jak działają skrypty krzyżowe?**  
Strony sieci Web zawierają tekst i znaczniki HTML. Tekst i znaczniki HTML są generowane przez serwer i interpretowane przez klienta. Serwery generujące strony statyczne posiadają pełną kontrolę nad sposobem ich interpretacji przez klienta, do którego takie strony wysłały. Jednak serwery generujące strony dynamiczne nie mają kontroli nad sposobem ich interpretacji przez klienta. Jeśli na dynamiczną stronę zostanie wprowadzona niepewna zawartość, serwer ani klient nie posiada wystarczającej ilości informacji, by rozpoznać że takie działanie miało miejsce i by podjąć odpowiednie kroki.

**W jaki sposób osoba atakująca może wykorzystać tę usterkę?**  
Osoba atakująca może wykorzystać tę usterkę, wysyłając do użytkownika specjalnie spreparowaną wiadomość. Użytkownik musiałby wówczas otworzyć taką wiadomość za pomocą programu Outlook Web Access. Wiadomość taka mogłaby wówczas spowodować uruchomienie w systemie podlegającym usterce określonego skryptu w kontekście sesji pracy przez użytkownika z programem Outlook Web Access.

**Jakie systemy są szczególnie narażone na skutki tej usterki?**  
Szczególnie narażone na skutki tej usterki są systemy klienckie uzyskujące dostęp do serwera Exchange Server 5.5 za pośrednictwem programu Outlook Web Access.

**Czy zagrożone są wszystkie obsługiwane wersje programu Outlook Web Access?**  
Nie. Ta usterka dotyczy tylko programu Outlook Web Access dla programu Exchange Server 5.5.

**Na których serwerach programu Exchange należy zainstalować aktualizację?**  
Ta aktualizacja jest przeznaczona tylko dla serwerów z zainstalowanym i działającym programem Outlook Web Access dla Exchange Server 5.5. Nie trzeba jej instalować na serwerach bez zainstalowanego programu Outlook Web Access dla Exchange Server 5.5. Jednakże, zaleca się zainstalowanie tej aktualizacji zabezpieczeń na wszystkich pozostałych serwerach, na których działa program Exchange 5.5 w celu ich zabezpieczenia w razie ich późniejszego przeznaczenia na serwery programu Outlook Web Access.

**W jaki sposób działa aktualizacja?**  
Aktualizacja usuwa usterkę, zapewniając kodowanie argumentów skryptów OWA w celu uniemożliwienia ich przypadkowego wykonania.

**Czy usterka była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej usterce od odpowiedzialnego użytkownika. Firma Microsoft nie otrzymała żadnych informacji wskazujących na to, że w czasie, gdy niniejszy biuletyn został opublikowany po raz pierwszy, usterka ta była znana szerokiemu gronu użytkowników.

**Czy firma Microsoft otrzymała zgłoszenia o wykorzystaniu usterki w czasie, gdy opublikowano niniejszy biuletyn?**  
Nie. Firma Microsoft nie otrzymała żadnych informacji o tym, że usterka ta była szeroko wykorzystywana do atakowania użytkowników i nie spotkała się z przykładami odpowiednich kodów w czasie, gdy został opublikowany niniejszy biuletyn.

Informacje o aktualizacji zabezpieczeń
--------------------------------------

**Programy, których dotyczy problem:**

Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:

#### Exchange Server 5.5 z dodatkiem Service Pack 4

**Warunki wstępne**  
Ta aktualizacja zabezpieczeń wymaga programu Outlook Web Access zainstalowanego na serwerze Exchange Server 5.5 z dodatkiem [Service Pack 4 (j.ang.)](http://go.microsoft.com/fwlink/?linkid=33385).

**Uwzględnianie w przyszłych dodatkach Service Pack:**  
Aktualizację dotyczącą tego problemu będzie zawierać przyszły dodatek Service Pack lub pakiet aktualizacyjny.

**Informacje dotyczące instalacji**

Więcej informacji na temat opcji poleceń, które można zastosować przy instalacji tej aktualizacji, można znaleźć w artykule 257946 bazy wiedzy Microsoft Knowledge Base.

**Informacje dotyczące wdrażania**

Aby zainstalować tę aktualizację zabezpieczeń bez interwencji użytkownika, należy wpisać w wierszu poleceń serwera Exchange Server 5.5 z dodatkiem Service Pack 4 następujące polecenie:

-   Exchange5.5-KB895179.EXE

**Wymaganie dotyczące ponownego uruchomienia**

Ta aktualizacja nie wymaga ponownego uruchomienia komputera. Jednakże po jej zainstalowaniu ponownie uruchomione zostaną programy Microsoft Internet Information Services (IIS), Exchange Store i Exchange System Attendant Services. Z tego względu aktualizację należy instalować, gdy żaden użytkownik nie jest zalogowany za pośrednictwem programu Outlook Web Access.

**Informacje dotyczące usuwania**

Tę aktualizację można usunąć za pomocą narzędzia Dodaj lub usuń programy w Panelu sterowania lub wpisując następujące polecenie w oknie konsoli:

%EXCHSRVR%\\895179\\UNINSTALL\\UNINST.EXE

**Informacje dotyczące pliku:**

Podstawowe atrybuty plików dla wersji tej aktualizacji zabezpieczeń w języku angielskim wymieniono w poniższej tabeli. Daty i godziny ostatniej modyfikacji plików podano zgodnie z czasem UTC (Coordinated Universal Time). W czasie przeglądania informacje o pliku są konwertowane na czas lokalny. Aby określić różnicę między czasem UTC a lokalnym, skorzystaj z karty **Strefa czasowa** w narzędziu Data i godzina w Panelu sterowania.

Exchange Server 5.5 z dodatkiem Service Pack 4:

| Nazwa pliku  | Wersja      | Data       | Godzina | Rozmiar |
|--------------|-------------|------------|---------|---------|
| Cdohtml.dll  | 5.5.2658.34 | 2005-04-16 | 19:34   | 537 360 |
| Htmlsnif.dll | 6.5.6582.0  | 2002-11-15 | 18:41   | 57 344  |
| Safehtml.dll | 6.5.7547.0  | 2005-04-07 | 17:45   | 201 728 |
| Cdo.dll      | 5.5.2658.34 | 2005-04-16 | 19:37   | 807 184 |

**Weryfikacja instalacji aktualizacji**

-   **Narzędzie Microsoft Baseline Security Analyzer**

    Aby sprawdzić, czy ta aktualizacja zabezpieczeń została zainstalowana w systemie podlegającym usterce, można skorzystać z narzędzia Microsoft Baseline Security Analyzer (MBSA). MBSA umożliwia administratorom skanowanie lokalnych i zdalnych systemów w poszukiwaniu brakujących aktualizacji zabezpieczeń oraz typowych błędów konfiguracji zabezpieczeń. Więcej informacji na temat narzędzia MBSA można znaleźć w [witrynie sieci Web Microsoft Baseline Security Analyzer](http://www.microsoft.com/poland/technet/security/tools/mbsa.mspx).

-   **Weryfikacja wersji pliku**

    **Uwaga** Ze względu na to, że dostępne są różne wersje systemu Microsoft Windows, czynności do wykonania na określonym komputerze mogą być inne niż opisane poniżej. W takiej sytuacji należy wykonać odpowiednie kroki, korzystając z dokumentacji dotyczącej produktu.

    1.  Kliknij przycisk **Start**, a następnie wskaż polecenie **Wyszukaj**.
    2.  W obszarze **Co chcesz wyszukać** okienka **Pomocnik wyszukiwania** kliknij pozycję **Wszystkie pliki i foldery**.
    3.  W polu **Cała nazwa pliku lub jej część** wpisz nazwę pliku z odpowiedniej tabeli zawierającej informacje o pliku i kliknij przycisk **Wyszukaj**.
    4.  Na liście plików kliknij prawym przyciskiem myszy nazwę pliku z odpowiedniej tabeli zawierającej nazwy plików, a następnie kliknij polecenie **Właściwości**.  
        **Uwaga** W niektórych wersjach zainstalowanych systemów operacyjnych lub programów niektóre pliki wymienione w tabeli zawierającej informacje o plikach mogą nie być zainstalowane.
    5.  Na karcie **Wersja** sprawdź wersję zainstalowanego na komputerze pliku porównując go z wersją podaną w odpowiedniej tabeli informacji o plikach.  
        **Uwaga** Inne atrybuty, poza wersją pliku, mogą ulec zmianie podczas instalacji. Porównanie innych atrybutów plików z atrybutami z tabeli zawierającej informacje o plikach nie jest zalecaną metodą sprawdzania instalacji aktualizacji. W niektórych przypadkach podczas instalacji mogą być także zmieniane nazwy plików. Jeżeli brakuje informacji o pliku lub wersji, należy użyć jednej z dostępnych metod weryfikacji instalacji aktualizacji.

-   **Weryfikacja klucza rejestru**

    Pliki, które zostały zainstalowane przez tę aktualizację zabezpieczeń, można także zweryfikować, przeglądając zawartość następującego klucza rejestru:

    **HKEY\_LOCAL\_MACHINE\\SOFTWARE\\Microsoft\\Updates\\Exchange Server 5.5\\SP5\\895179**

    **Uwaga** Ten klucz rejestru może nie zawierać pełnej listy zainstalowanych plików. Klucz ten może także nie zostać prawidłowo utworzony, jeżeli administrator lub producent OEM zintegruje aktualizację zabezpieczeń opisaną w artykule 895179 ze źródłowymi plikami instalacyjnymi systemu Windows lub ją do nich włączy.

### Other Information

**Podziękowania**

[Firma Microsoft (j.ang.)](http://go.microsoft.com/fwlink/?linkid=21127) dziękuje wymienionym poniżej organizacjom i osobom za współpracę w dziedzinie ochrony klientów:

-   [Gaëlowi Delalleau](mailto:gael.delalleau+moz@m4x.org) współpracującego z firmą[iDEFENSE](http://www.idefense.com/) za zgłoszenie usterki programu Outlook Web Access dla Exchange Server ([CAN-2005-0563 (j.ang.)](http://www.cve.mitre.org/cgi-bin/cvename.cgi?name=can-2005-0563)).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://www.microsoft.com/downloads/results.aspx?freetext=poprawka+zabezpiecze%c5%84&productid=&displaylang=pl). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w [witrynie sieci Web Windows Update](http://go.microsoft.com/fwlink/?linkid=21130).

**Pomoc techniczna:**

-   Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.
-   Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej](http://go.microsoft.com/fwlink/?linkid=21155).

**Zasoby zabezpieczeń:**

-   Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.
-   [Usługi Microsoft Software Update Services (j.ang.)](http://go.microsoft.com/fwlink/?linkid=21133)
-   [Narzędzie Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)
-   [Witryna Windows Update](http://go.microsoft.com/fwlink/?linkid=21130)
-   Wykaz Windows Update. Więcej informacji na temat Wykazu Windows Update można znaleźć w [artykule 323166 bazy wiedzy Microsoft Knowledge Base](http://support.microsoft.com/kb/323166).
-   [Witryna Office Update](http://office.microsoft.com/pl-pl/officeupdate/default.aspx)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Więcej informacji dotyczących sposobu wdrażania tej aktualizacji zabezpieczeń za pomocą usług Software Update Services można znaleźć w [witrynie sieci Web usług Software Update Services (j.ang.)](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003 (j.ang.)](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack (j.ang.)](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

**Uwaga** Program SMS zapewnia obsługę rozwiązań zawartych w biuletynach zabezpieczeń dzięki narzędziom Microsoft Baseline Security Analyzer, Microsoft Office Detection Tool i Enterprise Update Scanning Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web (j.ang.)](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack (j.ang.)](http://go.microsoft.com/fwlink/?linkid=33387) oraz [SMS 2.0 Administration Feature Pack (j.ang.)](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

-   V1.0 (14 czerwca 2005 r.): Opublikowano biuletyn

*Built at 2014-04-18T01:50:00Z-07:00*
