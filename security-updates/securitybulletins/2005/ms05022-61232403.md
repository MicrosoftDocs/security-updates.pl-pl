---
TOCTitle: 'MS05-022'
Title: 'Biuletyn zabezpieczeń firmy Microsoft MS05-022 - Krytyczna'
ms:assetid: 'ms05-022'
ms:contentKeyID: 61232403
ms:mtpsurl: 'https://technet.microsoft.com/pl-PL/library/ms05-022(v=Security.10)'
---

Biuletyn zabezpieczeń firmy Microsoft MS05-022 - Krytyczna
==========================================================

Usterka w programie MSN Messenger może potencjalnie pozwolić na zdalne wykonanie kodu (896597)
----------------------------------------------------------------------------------------------

Opublikowano: 12 kwietnia 2005 | Zaktualizowano: 21 stycznia 2009

**Opublikowano:** 12 kwietnia 2005 r.  
**Wersja:** 1.0

**Streszczenie**

**Kto powinien przeczytać ten dokument:** Klienci używający programu MSN Messenger

**Wpływ usterki:** Zdalne wykonanie kodu

**Maksymalny wskaźnik ważności:** Krytyczny

**Zalecenie:** Klienci powinni natychmiast zastosować tę aktualizację.

**Zastąpienie aktualizacji zabezpieczeń:** Ten biuletyn zastępuje wcześniejszą aktualizację zabezpieczeń. Pełna lista zastępowanych aktualizacji znajduje się w sekcji Często zadawane pytania w tym biuletynie.

**Ostrzeżenia:** Brak

**Lokalizacje, z których można pobrać przetestowane oprogramowanie i aktualizacje zabezpieczeń:**

**Programy, których dotyczy problem:**

-   MSN Messenger 6.2 — [Pobierz aktualizację](http://www.microsoft.com/downloads/details.aspx?familyid=12750556-d4d0-42d6-9f05-1ff3c799bb10&displaylang=pl)

**Programy, których nie dotyczy problem:**

-   MSN Messenger 7.0

Oprogramowanie to przetestowano w celu stwierdzenia, czy problem dotyczy danych wersji. Inne wersje nie podlegają już aktualizacji zabezpieczeń lub problem ich nie dotyczy. Aby zapoznać się z zasadami cyklu pomocy technicznej dotyczącymi używanych produktów i wersji, odwiedź [witrynę zasad cyklu pomocy technicznej firmy Microsoft](http://support.microsoft.com/default.aspx?scid=fh;%5Bln%5D;lifecycle).

### Informacje ogólne

Streszczenie
------------

**Streszczenie:**

Ta aktualizacja pozwala usunąć nowo wykrytą usterkę, która została zgłoszona przez użytkowników. Usterkę tę opisano w sekcji „Szczegółowe informacje o usterce” niniejszego biuletynu.

Osoba atakująca, której uda się wykorzystać tę usterkę, może uzyskać pełną kontrolę nad systemem podlegającym usterce. Osoba taka może wówczas instalować programy, przeglądać, zmieniać i usuwać dane oraz tworzyć nowe konta z pełnymi uprawnieniami.

**Wskaźniki ważności i identyfikatory usterek:**

<p> </p>
<table style="border:1px solid black;">
<tbody>
<tr class="odd">
<td style="border:1px solid black;"><strong>Identyfikatory usterki</strong></td>
<td style="border:1px solid black;"><strong>Wpływ usterki</strong></td>
<td style="border:1px solid black;"><strong>MSN Messenger 6.2</strong></td>
</tr>
<tr class="even">
<td style="border:1px solid black;">Usterka w programie MSN Messenger - <a href="http://www.cve.mitre.org/cgi-bin/cvename.cgi?name=can-2005-0562">CAN-2005-0562 (j.ang.)</a></td>
<td style="border:1px solid black;">Zdalne wykonanie kodu<br />
</td>
<td style="border:1px solid black;">Krytyczny<br />
</td>
</tr>
<tr class="odd">
<td style="border:1px solid black;"><strong>Zbiorczy wskaźnik ważności wszystkich usterek</strong></td>
<td style="border:1px solid black;"></td>
<td style="border:1px solid black;"><strong>Krytyczny</strong><br />
</td>
</tr>
</tbody>
</table>
 

Powyższą [klasyfikację](http://technet.microsoft.com/security/bulletin/rating) sformułowano na podstawie typów systemów, których dotyczy ta usterka, ich typowych wzorców rozmieszczenia oraz skutków wykorzystania usterki w tych systemach.

Często zadawane pytania dotyczące tej aktualizacji zabezpieczeń
---------------------------------------------------------------

**Które aktualizacje zastępuje ta wersja?**  
Niniejsza aktualizacja zabezpieczeń zastępuje poprzednią aktualizację zabezpieczeń. W poniższej tabeli zamieszczono identyfikator biuletynu zabezpieczeń i podlegające usterce systemy operacyjne:

<p> </p>
<table style="border:1px solid black;">
<tbody>
<tr class="odd">
<td style="border:1px solid black;"><strong>Identyfikator biuletynu</strong></td>
<td style="border:1px solid black;"><strong>MSN Messenger 6.2</strong></td>
</tr>
<tr class="even">
<td style="border:1px solid black;"><strong>MS05-009</strong></td>
<td style="border:1px solid black;">Zastąpiony<br />
</td>
</tr>
</tbody>
</table>
 

**Czy za pomocą narzędzia Microsoft Baseline Security Analyzer (MBSA) można ustalić, czy ta aktualizacja jest wymagana?**  
Nie. MBSA nie obsługuje programu MSN Messenger i nie wykryje, czy oprogramowanie, którego dotyczy usterka, wymaga aktualizacji. Firma Microsoft przygotowała jednak wersję narzędzia [Enterprise Update Scanning Tool (EST)](http://support.microsoft.com/kb/894193), która może pomóc klientom w ustaleniu, czy aktualizacja zabezpieczeń programu MSN Messenger jest niezbędna.
Szczegółowe informacje na temat programów niewykrywanych aktualnie przez narzędzie MBSA można znaleźć w [artykule 306460 Bazy wiedzy Microsoft Knowledge Base](http://support.microsoft.com/kb/306460). Więcej informacji na temat narzędzia MBSA można znaleźć w [witrynie sieci Web programu MBSA](http://www.microsoft.com/poland/technet/security/tools/mbsa.mspx).

**Co to jest narzędzie skanowania Enterprise Update Scanning Tool (EST)?**  
W ramach stałej inicjatywy oferowania narzędzi wykrywania aktualizacji zabezpieczeń zamieszczanych w biuletynach firma Microsoft dostarcza oddzielne narzędzie służące do wykrywania, czy aktualizacja jest wymagana w danym cyklu MSRC, gdy nie można tego stwierdzić przy pomocy narzędzi Microsoft Baseline Security Analyzer (MBSA) oraz Office Detection Tool (ODT). Narzędzie to nosi nazwę Enterprise Update Scanning Tool (EST) i przeznaczone jest dla administratorów systemów przedsiębiorstw. Po utworzeniu wersji narzędzia Enterprise Update Scanning Tool dla danego biuletynu klienci będą mogli uruchomić to narzędzie z wiersza poleceń (CLI) i obejrzeć wyniki w postaci pliku wyjściowego w formacie XML. Narzędzie dostarczone będzie wraz ze [szczegółową dokumentacją](http://support.microsoft.com/kb/894193), która pozwoli klientom na jego lepsze wykorzystanie. Dostępna będzie również wersja narzędzia, która pozwoli na wykorzystanie doświadczeń administratorów pracujących z programem SMS.

**Czy mogę wykorzystać odpowiednią wersję narzędzia skanowania Enterprise Update Scanning Tool (EST) do ustalenia, czy aktualizacja jest niezbędna?**  
Tak. Firma Microsoft stworzyła wersję narzędzia EST pozwalającą stwierdzić, czy wymagane jest zastosowanie tej aktualizacji. Więcej informacji o wersji narzędzia EST opublikowanej w tym miesiącu znaleźć można w następującej [witrynie sieci Web firmy Microsoft](http://support.microsoft.com/kb/894193). Więcej szczegółowych informacji o wdrażaniu wersji narzędzia EST opublikowanej w ty miesiącu znaleźć można w następującej [witrynie sieci Web firmy Microsoft](http://support.microsoft.com/kb/894193).

Dostępna jest również wersja tego narzędzia przeznaczona dla klientów korzystających z programu SMS, którą można pobrać z [witryny sieci Web firmy Microsoft](http://support.microsoft.com/kb/894154). Klienci korzystający z programu SMS mogą pobrać to narzędzie również z [witryny sieci Web programu SMS (j.ang.)](http://go.microsoft.com/fwlink/?linkid=21158).

**Czy za pomocą programu Systems Management Server (SMS) można określić, czy ta aktualizacja jest wymagana?**  
Nie. Program SMS wykorzystuje do wykrywania narzędzie MBSA, a niniejsza aktualizacja nie jest przez nie wykrywana. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

Istnieje jednak wersja narzędzia EST dostępna dla klientów korzystających z programu SMS, która umożliwia wykorzystanie doświadczeń administratorów SMS. Można ją pobrać z następującej [witryny sieci Web firmy Microsoft](http://support.microsoft.com/kb/894154).

Do wykrycia wersji systemu Microsoft Windows oraz innych produktów firmy Microsoft, których dotyczy ten problem, wymagane jest narzędzie Security Update Inventory Tool. Więcej informacji na temat ograniczeń narzędzia Security Update Inventory Tool można znaleźć w [artykule 306460 bazy wiedzy Microsoft Knowledge Base](http://support.microsoft.com/kb/306460).

Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

Aktualizację można wdrożyć za pomocą funkcji [Inventory and Software Distribution](http://support.microsoft.com/kb/306460) programu SMS.

Szczegółowe informacje o usterce
--------------------------------

#### Usterka w programie MSN Messenger — CAN-2005-0562:

W programie MSN Messenger występuje usterka umożliwiająca zdalne wykonanie kodu, przez co osoba atakująca, której uda się ją wykorzystać, może uzyskać pełną kontrolę nad systemem podlegającym usterce.

#### Czynniki ograniczające zagrożenie w przypadku usterki w programie MSN Messenger — CAN-2005-0562:

Domyślnie program MSN Messenger nie pozwala anonimowym osobom na wysyłanie wiadomości do użytkownika. Osoba atakująca musiałaby najpierw nakłonić użytkownika, aby dodał ją do listy kontaktów.

#### Rozwiązania problemu spowodowanego usterką w programie MSN Messenger — CAN-2005-0562:

Firma Microsoft przetestowała następujące rozwiązania. Nie spowodują one wyeliminowania samej usterki, przyczynią się jednak do zablokowania znanych kierunków ataków. W poniższej sekcji wskazano przypadki, w których rozwiązanie ogranicza funkcjonalność systemu.

-   Przejrzyj wszystkie kontakty znajdujące się obecnie na Twojej liście kontaktów, usuwając lub blokując te, których nie znasz, którym nie ufasz bądź już nie potrzebujesz.
-   Nie akceptuj transferu plików od kontaktów, których nie znasz lub którym nie ufasz.
-   Zablokuj dostęp do programu [MSN Messenger oraz Web Messenger w firmie](http://support.microsoft.com/kb/889829).
-   Zablokuj dostęp do portu wyjściowego 1863 w w firmie. Zauważ, że usługa MSN Messenger łączy się przez port 1863, gdy realizowane jest połączenie bezpośrednie. Gdy ustanowienie połączenia bezpośredniego nie jest możliwe, usługa MSN Messenger łączy się przez port 80.
-   Zablokuj dostęp HTTP do serwera **gateway.messenger.hotmail.com**. W celu zablokowania dostępu do usługi MSN Web Messenger należy zablokować również dostęp HTTP do serwera **webmessenger.msn.com**.

    **Wpływ rozwiązania**: Klienci usługi MSN Messenger nie będą mogli nawiązać połączenia z siecią MSN Messenger

#### Najczęściej zadawane pytania dotyczące usterki w programie MSN Messenger — CAN-2005-0562:

**Czy omawiana usterka dotyczy programu MSN Messenger 7.0 beta?**  
Tak. Omawiana usterka została zgłoszona was po opublikowaniu programu MSN Messenger 7.0 beta. Klienci korzystający z wersji 7.0 beta programu MSN Messenger powinni zaktualizować oprogramowanie do wersji, która nie podlega usterce.

**Jaki zakres obejmuje usterka?**  
**Jest to** usterka umożliwiająca zdalne wykonanie kodu. Osoba atakująca, której uda się wykorzystać tę usterkę, może uzyskać pełną kontrolę nad systemem podlegającym usterce.

**Co powoduje usterkę?**  
Program MSN Messenger posiada możliwość wyświetlania i przeglądania plików graficznych w formacie GIF. Nieprawidłowo skonstruowany plik GIF o niewłaściwej wysokości i szerokości może nie zostać poprawnie przetworzony przez program MSN Messenger.

**Co to jest GIF?**  
Skrót GIF oznacza Graphic Interchange Format. Jest to starszy format pliku graficznego z paletą 256 kolorów, która zapewniała większą zgodność z 8-bitowymi kartami graficznymi. Od czasu ich pojawienia się pliki GIF zostały w znacznej mierze wyparte przez pliki w formacie PNG i TIF.

**Jakie mogą być skutki wykorzystania usterki przez osobę atakującą?**  
Osoba atakująca, której uda się wykorzystać tę usterkę, może uzyskać pełną kontrolę nad systemem jej podlegającym.

**Kto może wykorzystać usterkę?**  
Osoba atakująca może starać się wykorzystać tę usterkę, przekonując użytkownika, aby dodał ją do listy kontaktów, i wysyłając specjalnie spreparowaną emotikonę lub wyświetlany obraz.

**Jakie systemy są szczególnie narażone na skutki tej usterki?**  
Szczególnie narażone są stacje robocze i serwery terminalowe. Serwery są narażone w większym stopniu, gdy użytkownicy bez wystarczających uprawnień administracyjnych mają możliwość logowania się na serwerach i uruchamiania programów. Jednak zestawy najlepszych praktyk zdecydowanie to odradzają.

**Czy systemy operacyjne Windows 98, Windows 98 Wydanie drugie i Windows Millennium Edition podlegają tej usterce w stopniu krytycznym?**  
Tak. Użytkownicy korzystający z zagrożonej wersji programu MSN Messenger powinni zainstalować zaktualizowaną wersję tego programu.

**W jaki sposób działa aktualizacja?**  
Aktualizacja usuwa usterkę, zmieniając sposób, w jaki program MSN Messenger sprawdza poprawność plików GIF przed ich przetworzeniem.

**Czy usterka była powszechnie znana w czasie, gdy opublikowano niniejszy biuletyn?**  
Nie. Firma Microsoft otrzymała informacje o tej usterce od odpowiedzialnego użytkownika.

**Jaki jest związek między tą usterką a usterką związaną z przetwarzaniem plików PNG, która jest usuwana przez aktualizację objętą biuletynem MS05-009?**  
Obie usterki dotyczą plików graficznych. Jednakże niniejsza aktualizacja zabezpieczeń dotyczy nowej usterki związanej z innym formatem plików graficznych, który nie był objęty biuletynem MS05-009. Biuletyn MS05-009 pomaga chronić przed usterką w nim opisaną, ale nie usuwa nowej usterki. Niniejsza aktualizacja zastępuje aktualizację MS05-009 dla programu MSN Messenger.

Informacje o aktualizacji zabezpieczeń
--------------------------------------

**Programy, których dotyczy problem:**

Informacje dotyczące określonej aktualizacji zabezpieczeń dla danego programu można uzyskać, klikając odpowiednie łącze:

#### MSN Messenger 6.2

**Warunki wstępne**  
Ta aktualizacja zabezpieczeń wymaga programu MSN Messenger 6.2.

**Wymaganie dotyczące ponownego uruchomienia**

Ta aktualizacja może wymagać ponownego uruchomienia komputera.

**Informacje dotyczące usuwania**

Zainstalowanej aktualizacji nie można usunąć.

**Weryfikowanie instalacji aktualizacji**

Aby sprawdzić, czy ta aktualizacja zabezpieczeń została zainstalowana w systemie podlegającym usterce, należy wykonać następujące czynności:

1. W programie MSN Messenger kliknij menu Pomoc, a następnie wybierz polecenie Informacje.

2. Sprawdź numer wersji.

Jeśli numer wersji to liczba 6.2.208 lub wyższa, oznacza to, że aktualizacja została pomyślnie zainstalowana.

### Other Information

**Podziękowania**

[Firma Microsoft (j.ang.)](http://technet.microsoft.com/security/bulletin/policy) dziękuje wymienionym poniżej organizacjom i osobom za współpracę w dziedzinie ochrony klientów:

-   *hongzhenzhou* za zgłoszenie usterki programu MSN Messenger (CAN-2005-0562).

**Uzyskiwanie innych aktualizacji zabezpieczeń:**

Aktualizacje dotyczące innych problemów związanych z zabezpieczeniami można uzyskać w następujących lokalizacjach:

-   Aktualizacje zabezpieczeń są dostępne w [Centrum pobierania firmy Microsoft](http://www.microsoft.com/downloads/results.aspx?freetext=poprawka+zabezpiecze%c5%84&productid=&displaylang=pl). Najłatwiej je znaleźć, przeprowadzając wyszukiwanie wyrażenia „poprawka zabezpieczeń”.
-   Aktualizacje dla poszczególnych platform są dostępne w [witrynie sieci Web Windows Update](http://go.microsoft.com/fwlink/?linkid=21130).

**Pomoc techniczna:**

Klienci mogą uzyskać pomoc techniczną w [Biurze Obsługi Klienta Microsoft](http://go.microsoft.com/fwlink/?linkid=21131) pod numerem 0 801 802 000 (Opłata według stawek Twojego operatora) lub (0-22) 594 19 99 w godzinach od 9:00 do 17:00, od poniedziałku do piątku. Połączenia z działem pomocy technicznej związane z aktualizacjami zabezpieczeń są bezpłatne.

Klienci międzynarodowi mogą uzyskać pomoc w lokalnych przedstawicielstwach firmy Microsoft. Pomoc techniczna związana z aktualizacjami zabezpieczeń jest bezpłatna. Informacje o sposobie kontaktowania się z pomocą techniczną firmy Microsoft są dostępne w [międzynarodowej witrynie sieci Web pomocy technicznej (j.ang.)](http://go.microsoft.com/fwlink/?linkid=21155).

**Zasoby zabezpieczeń:**

Witryna sieci Web [Microsoft TechNet Security](http://www.microsoft.com/poland/technet/security/) zawiera dodatkowe informacje na temat zabezpieczeń w produktach firmy Microsoft.

[Usługi Microsoft Software Update Services (j.ang.)](http://go.microsoft.com/fwlink/?linkid=21133)

[Narzędzie Microsoft Baseline Security Analyzer](http://www.microsoft.com/poland/technet/security/tools/mbsa.mspx) (MBSA)

[Witryna Windows Update ](http://go.microsoft.com/fwlink/?linkid=21130)

Katalog Windows Update: Więcej informacji na temat Katalogu Windows Update można znaleźć w [artykule 323166 w bazie wiedzy Microsoft Knowledge Base](http://support.microsoft.com/kb/323166).

[Witryna Office Update ](http://go.microsoft.com/fwlink/?linkid=21135)

**Usługi Software Update Services:**

Usługi Microsoft Software Update Services (SUS) umożliwiają administratorom szybkie i niezawodne wdrażanie najnowszych aktualizacji krytycznych i aktualizacji zabezpieczeń na serwerach działających w systemach Windows 2000 oraz Windows Server 2003, a także na komputerach stacjonarnych z systemami Windows 2000 Professional lub Windows XP Professional.

Więcej informacji dotyczących sposobu wdrażania tej aktualizacji zabezpieczeń za pomocą usług Software Update Services można znaleźć w [witrynie sieci Web usług Software Update Services (j.ang.)](http://go.microsoft.com/fwlink/?linkid=21133).

**Program Systems Management Server:**

Program Systems Management Server (SMS) jest przeznaczonym dla przedsiębiorstw i w znacznym stopniu konfigurowalnym rozwiązaniem służącym do zarządzania aktualizacjami. Program SMS umożliwia administratorom znalezienie komputerów z systemem Windows, na których należy zainstalować aktualizację zabezpieczeń, a także przeprowadzenie kontrolowanego wdrożenia tych aktualizacji w całym przedsiębiorstwie, w minimalnym stopniu zakłócając przy tym pracę użytkowników końcowych. Więcej informacji na temat możliwości wykorzystania przez administratorów programu SMS 2003 do wdrażania aktualizacji zabezpieczeń można znaleźć w witrynie sieci Web [zarządzania poprawkami zabezpieczeń programu SMS 2003 (j.ang.)](http://go.microsoft.com/fwlink/?linkid=22939). Użytkownicy programu SMS 2.0 mogą także skorzystać z dodatku [Software Updates Service Feature Pack (j.ang.)](http://go.microsoft.com/fwlink/?linkid=33340) ułatwiającego wdrożenie aktualizacji zabezpieczeń. Więcej informacji na temat programu SMS można znaleźć w [witrynie sieci Web programu SMS (j.ang.)](http://go.microsoft.com/fwlink/?linkid=21158).

**Uwaga** Program SMS zapewnia obsługę rozwiązań zawartych w biuletynach zabezpieczeń dzięki narzędziom Microsoft Baseline Security Analyzer, Microsoft Office Detection Tool i Enterprise Update Scanning Tool. Narzędzia te mogą nie wykrywać wszystkich aktualizacji oprogramowania. W takich przypadkach administratorzy mogą wykorzystywać dostępne w programie SMS funkcje zarządzania zasobami do przyporządkowania poszczególnych aktualizacji określonym systemom. Więcej informacji na temat takiej procedury można znaleźć w poniższej [witrynie sieci Web (j.ang.)](http://go.microsoft.com/fwlink/?linkid=33341). Niektóre aktualizacje oprogramowania wymagają od użytkownika uprawnień administratora po ponownym uruchomieniu systemu. Do zainstalowania tych aktualizacji administratorzy mogą użyć narzędzia Elevated Rights Deployment Tool (dostępnego w dodatkach [SMS 2003 Administration Feature Pack (j.ang.)](http://go.microsoft.com/fwlink/?linkid=33387) oraz [SMS 2.0 Administration Feature Pack (j.ang.)](http://go.microsoft.com/fwlink/?linkid=21161)).

**Zrzeczenie odpowiedzialności:**

Informacje w bazie wiedzy Microsoft Knowledge Base są dostarczane „tak jak są” bez jakiejkolwiek gwarancji. Firma Microsoft odrzuca wszelkie gwarancje, wyraźne i dorozumiane, w tym gwarancje dotyczące wartości handlowej i przydatności do określonego celu. Firma Microsoft Corporation ani jej dostawcy w żadnym wypadku nie ponoszą odpowiedzialności za jakiekolwiek szkody, w tym bezpośrednie, pośrednie, przypadkowe, wynikowe, utratę zysków handlowych lub szkody specjalne, nawet jeżeli firmę Microsoft Corporation lub jej dostawców powiadomiono o możliwości zaistnienia takich szkód. W niektórych stanach wyłączenie lub ograniczenie odpowiedzialności za straty wynikowe lub przypadkowe, a więc i powyższe ograniczenia, nie mają zastosowania.

**Wersje:**

V1.0 12 kwietnia 2005 r.: Opublikowano biuletyn

*Built at 2014-04-18T01:50:00Z-07:00*
