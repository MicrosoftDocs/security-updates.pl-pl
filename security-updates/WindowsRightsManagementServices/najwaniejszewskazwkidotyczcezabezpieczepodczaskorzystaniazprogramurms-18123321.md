---
TOCTitle: Najważniejsze wskazówki dotyczące zabezpieczeń podczas korzystania z programu RMS
Title: Najważniejsze wskazówki dotyczące zabezpieczeń podczas korzystania z programu RMS
ms:assetid: '762037ce-9bee-4d89-bb14-7dd1c004dca3'
ms:contentKeyID: 18123321
ms:mtpsurl: 'https://technet.microsoft.com/pl-pl/library/Cc747564(v=WS.10)'
---

Najważniejsze wskazówki dotyczące zabezpieczeń podczas korzystania z programu RMS
=================================================================================

Poniższe najważniejsze wskazówki są pomocne w skutecznym zarządzaniu zabezpieczeniami w programie RMS. Ogólne informacje na temat najważniejszych wskazówek dotyczących zabezpieczeń są dostępne w witrynie sieci Web firmy Microsoft ([http://go.microsoft.com/fwlink/?LinkId=49428](http://go.microsoft.com/fwlink/?linkid=49428)).

-   **Użycie uwierzytelniania certyfikatu SSL w usługach sieci Web programu RMS**. Żądania klienta RMS kierowane do klastra RMS domyślnie nie są szyfrowane. Zainstalowanie certyfikatu SSL i wymaganie uwierzytelniania SSL w wirtualnych katalogach RMS na wszystkich serwerach RMS w klastrze spowoduje, że przesyłane w sieci żądania certyfikacji i licencji będą szyfrowane. Aby dodatkowo podnieść poziom zabezpieczeń, można włączyć uwierzytelnianie za pomocą kart inteligentnych dla usług sieci Web programu RMS.
-   **Użycie sprzętowego CSP do ochrony kluczy prywatnych RMS**. Podczas instalacji programu RMS ochronę kluczy prywatnych klastra RMS domyślnie zapewnia programowy dostawca usług kryptograficznych (CSP), który szyfruje klucz klastra RMS i przechowuje go w bazie danych konfiguracji RMS. Aby dodatkowo podnieść poziom zabezpieczeń, można zastosować sprzętowego dostawcę CSP lub sprzętowy moduł zabezpieczeń. Przy zastosowaniu tej metody zabezpieczeń klucz przechowywany jest na karcie inteligentnej podłączonej do serwerów RMS. Zaletą stosowania sprzętowego CSP jest fakt, że klucz prywatny RMS nie jest przechowywany na komputerze. Zapytaj dostawcę oprogramowania, czy oferuje sprzętowego dostawcę usług kryptograficznych, który został sprawdzony pod kątem użycia z programem RMS.
-   **Ochrona grupy administratorów RMS**. Grupa administratorów RMS ma pełną kontrolę nad całą zawartością chronioną prawami dostępu i powinna być uaktywniana i wykorzystywana tylko w razie konieczności. Z tego powodu do kontroli członkostwa w grupie administratorów RMS powinna być użyta grupa z ograniczeniami Active Directory®.
-   **Użycie konta domeny jako konta usługi RMS ze standardowymi uprawnieniami**. Jako konto usługi RMS powinno być użyte konto domeny należące do grupy zabezpieczeń użytkowników domeny usługi Active Directory. Nie wolno nadawać temu kontu dodatkowych uprawnień.
-   **Ochrona atrybutu adresu e-mail usługi Active Directory**. Aplikacje Microsoft® Office obsługujące RMS używają atrybutów adresu e-mail i adresu proxy, przechowywanych w katalogu Active Directory, jako unikalnych identyfikatorów użytkownika RMS pozwalających na certyfikację i licencjonowanie zawartości chronionej prawami dostępu. Bardzo istotne jest ograniczenie uprawnień do tych atrybutów w usłudze Active Directory do zaufanych administratorów. Ponadto w organizacji powinny być wdrożone zasady bezpieczeństwa informacji zapobiegające możliwości powtórnego wykorzystania adresu e-mail wobec innego użytkownika.
    | ![](images/Cc747564.note(WS.10).gif)Uwaga                                                                                                                                                                                                                                                                                                                                                                                                                                   |
    |----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | Alternatywnie, aby uniknąć tego problemu, można w szablonach zasad praw dostępu przypisać prawa grupom, a nie indywidualnym pracownikom. Jeśli członkostwo w grupie jest ustalane podczas żądania licencji, zasady praw dostępu zawsze odzwierciedlają bieżącą przynależność do grupy. Problem powtórnego wykorzystania adresów e-mail można również wyeliminować, używając aplikacji obsługujących technologię RMS, które publikują za pomocą identyfikatorów zabezpieczeń (SID), a nie adresów e-mail. |

-   **Rozszerzenie list kontroli dostępu potoków RMS.** Listy kontroli dostępu (ACL) potoków w katalogu wirtualnym IIS programu RMS są domyślnie restrykcyjne. Jednakże w celu uzyskania lepszej kontroli nad dostępem do korzystania z RMS można ograniczyć potoki certyfikacji i publikowania RMS do określonych grup zabezpieczeń Active Directory, zamiast używania domyślnej grupy zabezpieczeń Użytkownicy domeny.
-   **Wyłączenie uwierzytelniania anonimowego w potoku licencjonowania RMS.** Jeśli topologia RMS nie wymaga użytkowników zewnętrznych, na przykład logujących się poprzez Windows Live™ ID, w potoku licencjonowania RMS powinno zostać wyłączone uwierzytelnianie anonimowe.
-   **Minimalizacja liczby usług na wszystkich serwerach RMS.** Podobnie jak we wszystkich modelach zabezpieczania serwerów na wszystkich serwerach RMS w każdym klastrze RMS należy wyłączyć wszystkie niepotrzebne usługi. Jedynymi usługami działającymi w środowisku RMS na serwerach klastra powinien być sam program RMS i jego wymagane składniki.
-   **Używając RMS w sieci ekstranet należy skorzystać z zapory działającej w warstwie aplikacji.** W przypadku użycia RMS w sieci ekstranet należy stosować zaporę działającą w warstwie aplikacji. Zapora działająca w warstwie aplikacji, taka jak na przykład program Microsoft Internet Security and Acceleration (ISA) Server, bada żądania certyfikacji i licencji wysyłane do serwera RMS, przerywając połączenie SSL na zaporze, sprawdzając ruch, a następnie wznawiając wewnętrznie osobne połączenie.
-   **Wyłączenie trybu uwierzytelniania SQL Server w bazie danych konfiguracji RMS**. Gdy usługa kolejkowania wiadomości wysyła wiadomości z serwerów klastra RMS do bazy danych rejestrowania, przekazuje do bazy danych poświadczenia konta usługi RMS. W trybie uwierzytelniania SQL Server poświadczenia przekazywane są w formacie zwykłego tekstu w ciągu połączenia. Ze względu na to, że usługi RMS nie używają trybu uwierzytelniania SQL, powinien on zostać wyłączony, a program SQL Server powinien zostać skonfigurowany tak, aby zezwalać jedynie na żądania uwierzytelniania systemu Windows.
-   **Szyfrowanie komunikacji między klastrami RMS a bazami danych.** Aby zapobiec przechwytywaniu i modyfikacji zarejestrowanych danych przez złośliwych użytkowników, bazy danych RMS należy zabezpieczyć poprzez skonfigurowanie połączeń SSL lub zabezpieczeń IPSec w celu dostarczenia szyfrowanych kanałów. Aby uzyskać więcej informacji na temat sposobu wykorzystania SSL do zabezpieczenia komunikacji z programem SQL Server, zobacz [http://go.microsoft.com/fwlink/?LinkID=99948](http://go.microsoft.com/fwlink/?linkid=99948.). Aby uzyskać więcej informacji na temat sposobu wykorzystania IPSec do zapewnienia bezpiecznej komunikacji pomiędzy dwoma serwerami, zobacz [http://go.microsoft.com/fwlink/?LinkID=99950](http://go.microsoft.com/fwlink/?linkid=99950).
-   **Używanie podpisywania LDAP do zabezpieczenia komunikacji sieciowej**. Komunikacja między programem RMS i wykazem globalnym Active Directory powinna być podpisywana. Podpisywanie ruchu sieciowego LDAP gwarantuje, że spakowane dane pochodzą ze znanego źródła i nie zostały po drodze zmienione przez osoby niepowołane. System Windows Server® 2003 domyślnie pozwala na stosowanie podpisywania LDAP i szyfrowania. Podpisywanie LDAP jest także obsługiwane przez system Windows 2000 Server z dodatkiem Service Pack 3 (SP3).
-   **Monitorowanie rozmiaru kolejki komunikatów rejestrowania**. Należy korzystać z Monitora systemu, aby regularnie monitorować rozmiar wychodzącej kolejki komunikatów rejestrowania. Jeśli rozmiar kolejki znacznie się zwiększy, należy sprawdzić, czy usługa odbiornika rejestrowania działa prawidłowo. Jeśli użytkownik o złych zamiarach spowoduje zatrzymanie usługi odbiornika rejestrowania, wychodząca kolejka komunikatów rejestrowania znacznie się zwiększy i przekroczy ilość wolnego miejsca na dysku serwera programu RMS. W takim przypadku serwer będzie odmawiał żądań. Aby uzyskać więcej informacji na temat usługi odbiornika rejestrowania, zobacz „Usługa odbiornika rejestrowania programu RMS” w części „Informacje techniczne dotyczące programu RMS” w tym zestawie dokumentacji.
-   **Włączenie inspekcji na serwerze bazy danych**. Inspekcja czynności na serwerze bazy danych zapewnia dodatkowe zabezpieczenie dla instalacji programu RMS, ponieważ rejestruje czynności i zmiany dokonywane w bazach danych.
-   **Monitorowanie ruchu sieciowego na serwerach programu RMS**. Program RMS powinien być monitorowany i zarządzany w organizacji w taki sam sposób jak inne usługi oparte na sieci Web. Serwery programu RMS mogą być celem ataków typu „odmowa usługi” i powinny być odpowiednio zarządzane.
