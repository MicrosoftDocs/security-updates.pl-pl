---
TOCTitle: Zalety rozmieszczenia programu RMS
Title: Zalety rozmieszczenia programu RMS
ms:assetid: 'cab5c3ce-c9e8-4fae-915b-dd4829357333'
ms:contentKeyID: 18123423
ms:mtpsurl: 'https://technet.microsoft.com/pl-pl/library/Cc747668(v=WS.10)'
---

Zalety rozmieszczenia programu RMS
==================================

We wszystkich organizacjach występuje problemem ochrony cennych danych cyfrowych przed niewłaściwą obsługą oraz złośliwym wykorzystaniem. Coraz częstsze przypadki kradzieży danych oraz powstawanie nowych wymogów prawnych dotyczących ochrony danych świadczą o potrzebie lepszej ochrony zawartości cyfrowej. Rosnące zastosowanie komputerów do tworzenia tego typu ważnych danych i pracy z nimi, intensywne wykorzystanie komunikacji w sieciach prywatnych i publicznych (w tym w Internecie) oraz dostępność coraz wydajniejszych urządzeń obliczeniowych sprawiły, że ochrona danych organizacji stała się istotnym problemem w dziedzinie zabezpieczeń.

Różne typy zawartości cyfrowej obejmują dynamiczne raporty z baz danych na portalach informacyjnych, poufne wiadomości e-mail, strategiczne plany, wojskowe raporty obronne i inne ważne pliki rządowe. Ta część zawiera opis podstawowych powodów, dla których korzystne może być rozmieszczenie programu RMS w celu ochrony zawartości.

W tej części omówiono następujące zagadnienia:

-   [Informacje organizacyjne narażone na ataki](#bkmk_2)
-   [Zoptymalizowane zabezpieczenia sieci](#bkmk_3)
-   [Lepsza ochrona zawartości cyfrowej](#bkmk_4)

<span id="BKMK_2"></span>
Informacje organizacyjne narażone na ataki
------------------------------------------

Organizacje tworzą i wykorzystują dużo cennej zawartości, którą należy chronić. Poniższa lista zawiera przykłady zawartości, którą można chronić za pomocą programu RMS:

-   Tradycyjne pliki i dane cyfrowe. Typowe przykłady tradycyjnych plików i danych cyfrowych to wiadomości e-mail, dokumenty związane z projektami, poufne raporty, plany marketingowe oraz opisy produktów. Pracownicy zajmujący się danymi regularnie wymieniają te dokumenty za pomocą wiadomości e-mail, aplikacji konferencyjnych, udziałów na dyskach oraz systemów serwerowych lub równorzędnych. Do tej kategorii należy także inne typy zawartości narażonej na ataku, takie jak przeglądy wydajności pracowników oraz rekordy osobowe, które użytkownicy mogą chcieć przechowywać w bezpiecznej i gotowej do wykorzystania postaci.
-   Informacje stanowiące własność organizacji. Personel zarządzający wykorzystuje te informacje do administrowania, monitorowania i kierowania działalnością organizacji. Do kategorii zawartości będącej własnością organizacji należą także raporty dotyczące sprzedaży i udziału w rynku, dane dotyczące kondycji finansowej oraz strategiczne prognozy i omówienia. Niewłaściwe rozpowszechnianie i wykorzystanie takiej zawartości może spowodować istotne szkody dla organizacji, wynikające zarówno z konkurencji na rynku, jak i potencjalnych spraw sądowych.

Rozmieszczenie programu RMS może być ważnym elementem strategii bezpieczeństwa, mającej na celu ochronę zawartości narażonej na ataki.

<span id="BKMK_3"></span>
Zoptymalizowane zabezpieczenia sieci
------------------------------------

Ochrona zawartości cyfrowej to trudne i wciąż aktualne zadanie. Przeważnie organizacje zabezpieczają pliki i dane cyfrowe za pomocą zewnętrznych metod zabezpieczeń. Zapory mogą ograniczyć dostęp do sieci firmowej, a listy arbitralnej kontroli dostępu (DACL) mogą ograniczać dostęp do określonych danych. Dodatkowo organizacje wykorzystują technologie i produkty przeznaczone do szyfrowania i uwierzytelniania (na przykład infrastruktura klucza publicznego \[PKI\] i Kerberos), aby zapewnić bezpieczne przesyłanie wiadomości e-mail, a także aby mieć pewność, że zamierzony odbiorca wiadomości będzie pierwszą osobą, która ją odczyta.

Te metody pomagają kontrolować dostęp do cennych informacji w organizacji. Jednak odbiorcy wciąż mogą dowolnie dysponować otrzymaną zawartością. Po uwierzytelnieniu użytkownika i odszyfrowaniu zawartości nie ma żadnych ograniczeń dotyczących dalszego wykorzystania lub przesłania zawartości. Zewnętrzne metody zabezpieczeń nie mogą wymuszać reguł biznesowych kontrolujących wykorzystanie i rozpowszechnianie zawartości poza obszarem sieci lub w sytuacji, gdy integralność sieci została naruszona.

Jeśli system udostępniania i wykorzystania zawartości cyfrowej jest oparty na indywidualnej poufności i odpowiedzialności, to do modelu zabezpieczenia sieci może zostać wprowadzony zbyt duży element ryzyka. Nawet przypadkowe naruszenie zabezpieczeń może spowodować poważne szkody. Na przykład użytkownik może przez pomyłkę przesłać ważną wiadomość e-mail lub dokument do odbiorcy mogącego mieć złe zamiary.

Oprócz zagrożeń związanych z kradzieżą i nieprawidłową obsługą danych, do zadań związanych z ochroną zawartości elektronicznej dodać należy także coraz dłuższą listę wymagań prawnych. Na przykład wiele organizacji musi przestrzegać przepisów o nieujawnianiu danych opracowanych przez komisję Securities and Exchange Commission (SEC), która dba o uczciwe postępowanie w zakresie nieujawniania pewnych danych inwestorom wewnętrznym. Podobne problemy występują także w sektorach finansowym, rządowym, służby zdrowia oraz prawnym, dlatego też potrzeba lepszej ochrony zawartości cyfrowej staje się coraz istotniejsza ze względu na powstające standardy prawne.

Bez kompletnego rozwiązania programowego, takiego jak program RMS, służącego do efektywnej kontroli wykorzystania zawartości cyfrowej w każdym miejscu, zawartość może zbyt łatwo trafić w niewłaściwe ręce — z powodu złych zamiarów użytkownika lub przypadkowo.

<span id="BKMK_4"></span>
Lepsza ochrona zawartości cyfrowej
----------------------------------

Zawartość cyfrowa musi być lepiej chroniona. Chociaż żadna forma przechowywania danych nigdy całkowicie nie wykluczy możliwości nieautoryzowanego wykorzystania ani żadne rozwiązanie nie ochroni danych przed niewłaściwym wykorzystaniem we wszystkich przypadkach, najlepszą obroną jest uniwersalne rozwiązanie chroniące dane.

Rozwiązanie dotyczące lepszej ochrony danych, stanowiąc istotną część strategii bezpieczeństwa w organizacji, powinno oferować metody kontrolowania wykorzystania i rozpowszechniania zawartości wykraczające poza zwykłą kontrolę dostępu. Rozwiązanie w zakresie lepszej ochrony danych powinno:

-   Chronić rekordy i dokumenty organizacji w firmowym intranecie oraz zapobiegać ich udostępnianiu nieautoryzowanym użytkownikom.
-   Gwarantować bezpieczeństwo zawartości oraz chronić przed próbami naruszenia zawartości.
-   W razie potrzeby przedawniać zawartość zgodnie z wymaganiami czasowymi, nawet gdy została wysłana siecią zewnętrzną do innych organizacji.
-   Wymagać dziennika inspekcji w celu śledzenia tego, kto uzyskał dostęp do zawartości i jej używał.

Program RMS oferuje wszystkie z powyższych funkcji.
