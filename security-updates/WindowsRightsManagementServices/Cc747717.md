---
TOCTitle: Język XrML
Title: Język XrML
ms:assetid: 'eac518b8-c040-4618-94a1-4353500c355c'
ms:contentKeyID: 18123502
ms:mtpsurl: 'https://technet.microsoft.com/pl-pl/library/Cc747717(v=WS.10)'
---

Język XrML
==========

W technologii RMS używane jest nazewnictwo XML w celu określania praw cyfrowych w postaci języka eXtensible rights Markup Language (XrML) w wersji 1.2.1.

Firma Microsoft dostrzega korzyści wynikające ze stosowania standardów branżowych i dobrze udokumentowanych specyfikacji technicznych, takich jak HTTP, TCP/IP oraz HTML, które zostały przetestowane i ocenione przez organizacje standaryzacyjne. Standardy branżowe muszą spełniać wymogi poprawności technicznej. Dlatego organizacje standaryzacyjne, takie jak World Wide Web Consortium (W3C) oraz Moving Picture Experts Group (MPEG), recenzują proponowane standardy, aby sprawdzić, czy ich twórcy kierowali się prawidłowymi wytycznymi. Ponadto organizacje standaryzacyjne testują proponowane standardy w wielu scenariuszach niezależnych oraz sieciowych.

Dobrowolne utrzymywanie zgodności ze standardowym językiem opisu praw dostępu zaowocuje ważnymi korzyściami wynikającymi ze zgodności w zakresie zarządzania prawami dostępu, które nie są jeszcze obecnie dostrzegane. Rozwijający się standard, język XrML (uznany już przez organizację MPEG), oferuje wrodzone korzyści wynikające ze zgodności. Język XrML oferuje właściwości cyfrowe wraz z łatwą w użyciu i uniwersalną metodą określania praw dostępu. Funkcjonalność ta jest wykorzystywana do użytkowania i ochrony danych cyfrowych, w tym usług sieci Web. Projektanci mogą łatwo integrować nowe i istniejące systemy zarządzania prawami dostępu dzięki językowi XrML. Co więcej, język XrML jest aktualnie jedynym językiem opisu praw cyfrowych wykorzystywanym do implementowania rozwiązań dotyczących zarządzania prawami dostępu. Firma Microsoft, która stosuje język XrML od momentu jego powstania, spodziewa się wielu ważnych korzyści wynikających ze zgodności systemu zarządzania prawami dostępu (w oparciu o standard XrML).

Jak działa język XrML
---------------------

XrML definiuje język opisu praw dostępu używany przez zaufane systemy znajdujące się w zaufanym środowisku w celu opisywania zasad dostępu do informacji cyfrowych. Licencje XrML można stosować dla zaufanych danych w dowolnym formacie, np. takich jak wiadomości e-mail, narzędzia pracy biurowej, zawartość baz danych, pobierane pliki z branży handlu elektronicznego, programy linii biznesowej oraz systemy zarządzania kontaktami z klientami. Licencje XrML mogą być następnie wymuszane za pomocą dowolnego zaufanego systemu zarządzania prawami dostępu wykorzystującego standard XrML.

Zarządzane prawa dostępu są określone w licencji publikacji XrML dołączonej do pliku. Licencja publikacji jest opisem sposobu wykorzystywania, ochrony oraz rozpowszechniania danych, wskazanym przez właściciela tych danych. Licencja publikacji oraz tożsamość użytkownika są przekazywane do systemu zarządzania prawami dostępu, który tworzy licencję.

Te licencje są łatwo interpretowane i zarządzane przez różne współpracujące ze sobą systemy zarządzania prawami dostępu, ponieważ wszystkie korzystają ze standardu XrML. Zarządzanie danymi w trybie online z użyciem licencji oferuje łatwy dostęp z każdej lokalizacji. Po pobraniu licencji system zarządzania prawami dostępu działa zarówno w trybie online, jak i offline, ponieważ prawa dostępu pozostają dowiązane do pliku, niezależnie od tego, gdzie się znajduje.

Standard XrML obsługuje szczegółowe listy praw dostępu. Oprócz tego aplikacje mogą definiować dodatkowe prawa, dostosowane do określonych potrzeb. Definiując dodatkowe prawa, firmy mogą tworzyć wiele modeli biznesowych, użytkowania oraz przepływu zadań w odpowiedzi na specyficzne wymagania.

Więcej informacji na temat standardu XrML zawiera [witryna sieci Web XrML](http://go.microsoft.com/fwlink/?linkid=6347) (http://go.microsoft.com/fwlink/?LinkId=6347).
