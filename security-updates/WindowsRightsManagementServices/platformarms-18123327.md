---
TOCTitle: Platforma RMS
Title: Platforma RMS
ms:assetid: '73b5bfdd-2e30-4310-aff7-a5efc9c4c887'
ms:contentKeyID: 18123327
ms:mtpsurl: 'https://technet.microsoft.com/pl-pl/library/Cc747630(v=WS.10)'
---

Platforma RMS
=============

Platforma RMS łączy następujące podstawowe elementy umożliwiające zarządzanie prawami dostępu:

-   **Zaufana jednostka wystawiająca certyfikat główny**. Ta jednostka jest dostarczana przez firmę Microsoft. Aby uzyskać więcej informacji, zobacz „Hierarchia zaufania” w części „Informacje techniczne dotyczące programu RMS” w tym zestawie dokumentacji.
-   **RMS**. RMS jest technologią serwerową przeznaczoną dla systemu Windows Server 2003, która służy do certyfikowania zaufanych jednostek, licencjonowania informacji chronionych za pomocą programu RMS, rejestrowania serwerów i użytkowników oraz administrowania funkcjami zarządzania prawami. Technologia RMS ułatwia wykonywanie czynności instalacyjnych, które umożliwiają zaufanym jednostkom korzystanie z informacji chronionych technologią RMS. Za pomocą pakietu SDK Usług zarządzania prawami dostępu w systemie Microsoft Windows do programu RMS można dodać nowe funkcje.
-   **Klient programu Usługi zarządzania prawami dostępu.** Aby zainstalować aplikacje obsługujące technologię RMS i korzystać z nich, użytkownicy systemu RMS muszą mieć komputer kliencki z zainstalowanym i włączonym oprogramowaniem klienckim Usługi zarządzania prawami dostępu w systemie Windows firmy Microsoft. Klienta RMS z dodatkiem SP1 można pobrać za pomocą usługi Windows Update w [witrynie sieci Web firmy Microsoft](http://go.microsoft.com/fwlink/?linkid=18134.)
-   **Aplikacje obsługujące technologię RMS**. Te aplikacje umożliwiają użytkownikom określanie praw użytkowania dla zawartości, którą tworzą i rozpowszechniają. Aplikacje obsługujące technologię RMS można tworzyć dla systemów operacyjnych Microsoft Windows 2000 i nowszych. Można również rozszerzyć istniejące aplikacje o obsługę technologii RMS. Przykładem takiej aplikacji rozszerzonej o obsługę technologii RMS jest program Microsoft Internet Explorer. Dodatek zarządzania prawami dostępu do programu Internet Explorer można pobrać z [witryny sieci Web firmy Microsoft](http://go.microsoft.com/fwlink/?linkid=14450.) Dodatek ten można wykorzystać w programie Internet Explorer w wersji 5.01 lub nowszej, aby umożliwić przeglądanie zawartości chronionej technologią RMS. Aplikacje obsługujące technologię RMS można tworzyć za pomocą pakietu SDK Usług zarządzania prawami dostępu.
