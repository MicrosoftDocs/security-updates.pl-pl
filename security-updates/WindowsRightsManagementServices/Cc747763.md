---
TOCTitle: Jak działa program RMS
Title: Jak działa program RMS
ms:assetid: 'd7ddcc38-b7e3-4a2a-9506-7db44f7cb56e'
ms:contentKeyID: 18123477
ms:mtpsurl: 'https://technet.microsoft.com/pl-pl/library/Cc747763(v=WS.10)'
---

Jak działa program RMS
======================

Termin „usługi zarządzania prawami (RMS)” obejmuje wszystkie technologie serwerowe i klienckie, których zadaniem jest obsługa zarządzania prawami do informacji w organizacji. Serwery certyfikacji i licencji RMS w organizacji wraz z usługami RMS firmy Microsoft (obsługującymi usługi rejestracji, aktywacji i certyfikacji kont programu RMS) certyfikują zaufane jednostki w systemie RMS. Ponadto serwery licencji programu RMS w organizacji wystawiają licencje publikacji i użytkowania, które określają, jak zawartość chroniona za pomocą technologii RMS jest wykorzystywana przez aplikację klienckie programu RMS. Technologie klienckie programu RMS, w tym klient RMS, skrytka i aplikacje obsługujące technologię RMS, działają na komputerach klienckich i umożliwiają użytkownikom tworzenie, publikowanie i wykorzystywanie zawartości chronionej technologią RMS.

Różne technologie klienckie i serwerowe RMS działają razem, dzięki czemu można korzystać z następujących funkcji:

-   **Tworzenie zawartości chronionej technologią RMS**. Użytkownicy będący zaufanymi jednostkami w systemie RMS mogą łatwo tworzyć pliki chronione i zarządzać nimi, korzystając z aplikacji i narzędzi zawierających funkcje udostępniane przez technologię RMS. Ponadto aplikacje obsługujące technologię RMS mogą korzystać z centralnie zdefiniowanych i oficjalnie autoryzowanych szablonów zasad praw dostępu, aby ułatwić użytkownikom efektywne stosowanie wstępnie zdefiniowanych zestawów firmowych zasad wykorzystania. Aplikacje obsługujące technologię RMS są opracowywane przez firmę Microsoft i innych deweloperów w celu wykorzystania z instalacją RMS.
-   **Licencjonowanie i rozpowszechnianie zawartości chronionej technologią RMS**. Certyfikaty wystawiane przez serwery w systemie RMS identyfikują zaufane jednostki, które mogą publikować i wykorzystywać zawartość chronioną technologią RMS. Użytkownicy będący zaufanymi jednostkami w systemie RMS mogą przypisywać prawa użytkowania i warunki dla zawartości, która do nich należy i którą chcą chronić. Te zasady użytkowania określają, kto może korzystać z zawartości i co może z nią robić. Autorzy mogą żądać licencji publikacji, które wiążą zasady użytkowania z określoną zawartością. Następnie mogą rozpowszechniać zawartość, na przykład wysyłając ją do innych użytkowników w organizacji, umieszczając na wewnętrznych serwerach do użytku w firmie lub rozpowszechniając do zaufanych partnerów zewnętrznych.
    W ramach niezauważalnego dla użytkowników procesu system RMS sprawdza zaufane jednostki w żądaniu licencji publikacji, a następnie wystawia licencję zawierającą określone prawa użytkowania i warunki dla zawartości. Aplikacja obsługująca technologię RMS generuje następnie klucze symetryczne i wykorzystuje je do zaszyfrowywania zawartości. Po zabezpieczeniu za pomocą tego mechanizmu zawartość mogą odszyfrować i wykorzystać tylko użytkownicy określeni w licencjach publikacji. Użytkownicy ci muszą być również zaufanymi jednostkami w systemie RMS.
-   **Uzyskiwanie licencji w celu odszyfrowywania informacji chronionych technologią RMS i wymuszanie zasad użytkowania**. Użytkownicy będący zaufanymi jednostkami mogą używać zawartości chronionej przez technologię RMS, korzystając z zaufanych klientów. Klientami tymi są komputery i aplikacje obsługujące technologię RMS, które umożliwiają użytkownikom przeglądanie zawartości chronionej technologią RMS i pracę z nią, zachowując jej integralność i wymuszając zasady użytkowania. Gdy użytkownicy próbują uzyskać dostęp do zawartości chronionej technologią RMS, żądania są wysyłane do serwera programu RMS w celu wystawienia licencji użytkowania, tak aby użytkownik mógł korzystać z zawartości.
    W ramach niezauważalnego dla użytkowników procesu serwer programu RMS wystawia unikatowe licencje użytkowania, które klient RMS może odczytać i zinterpretować. Klient RMS sprawdza łańcuch certyfikatów zawartości i jeśli to konieczne, porównuje informacje z listą odwołania zawartości, aby mieć pewność, że spełnione są wszystkie kryteria, na podstawie których zawartość określa się jako prawidłową. Następnie klient RMS wymusza stosowanie praw użytkowania i warunków zdefiniowanych dla użytkownika znajdujących się w licencji publikacji. Jeśli przestrzegane są wszystkie prawa użytkowania i spełnione są wszystkie warunki, aplikacja obsługująca technologię RMS korzysta z klucza wystawionego przez serwer programu RMS do odszyfrowania zawartości. Prawa i warunki użytkowania są niezmienne i mogą być wymuszane w każdym miejscu, w którym znajduje się zawartość.
-   Aby uzyskać więcej informacji dotyczących tworzenia zawartości chronionej za pomocą technologii RMS, zobacz „Aplikacje obsługujące technologię RMS” w części „Informacje techniczne dotyczące programu RMS” w tym zestawie dokumentacji.
-   Aby uzyskać więcej informacji dotyczących hierarchii zaufanych jednostek w systemie RMS, zobacz temat „Hierarchia zaufania” w części „Informacje techniczne dotyczące programu RMS” w tym zestawie dokumentacji.
-   Aby uzyskać więcej informacji dotyczących publikowania i wykorzystywania zawartości chronionej za pomocą technologii RMS, zobacz „Publikowanie” w części „Informacje techniczne dotyczące programu RMS” w tym zestawie dokumentacji.
-   Aby uzyskać więcej informacji dotyczących procesu publikowania i wykorzystywania zawartości chronionej za pomocą technologii RMS, zobacz „Publikowanie” w części „Informacje techniczne dotyczące programu RMS” w tym zestawie dokumentacji.
